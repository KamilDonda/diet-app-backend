1	Eskalopki	Dwa średniej wielkości filety z kurczaka (cała pierś razem z polędwiczkami) pokrój na nieduże, lekko podłużne kawałki. Najlepiej jest kroić mięso w poprzek włókien. Podczas krojenia filetów usuń ewentualne żyłki, czy chrząstki. Eskalopki muszą być bardzo cienkie, a najlepiej nie grubsze niż 5-7 mm, dlatego też należy je bardzo delikatnie rozbić np. przy pomocy tłuczka do mięsa. Rozbite kotleciki oprósz lekko z obu stron mieszanką przypraw. Słodką paprykę można pominąć lub zastąpić odrobiną oregano. Nagrzej średnią lub dużą patelnię z grubym dnem. Na patelnię wylej około 2-3 oleju rzepakowego lub też masła klarowanego (albo mieszankę oleju i masła). Ustaw trochę niższą niż średnia moc palnika i poczekaj chwilę, aż tłuszcz dobrze się nagrzeje. Na patelnię kładź po kilka eskalopek na raz zachowując między nimi niewielkie odstępy. Eskalopki smaż króciutko, bo orientacyjnie maksymalnie po minutę na stronę. Przewracaj je na druga stronę, gdy zrobią się od spodu rumiane.	obiad	0
2	Sznycel	Ładny kawałek wybranego mięsa o wadze około 500-600 gramów pokrój (najlepiej w poprzek włókien) na cztery kotlety. Na blacie połóż złożoną na pół ściereczkę lub materiałową łapkę kuchenną. Na ścierce umieść deskę drewnianą. Na desce kładź po kolei sznycle i ubijaj tłuczkiem do mięsa z obu stron na jak najcieńsze kotlety. Pamiętaj, by przed ubijaniem kotleta położyć na niego woreczek śniadaniowy i dopiero ubijać. Każdego kotleta oprósz z obu stron mieszanką soli i pieprzu (pół łyżeczki soli; 1/3 łyżeczki pieprzu lub więcej). Przygotuj dwa szersze i głębsze talerze. Do jednego talerza wbij dwa nieduże jajka i rozbełtaj je bardzo dokładnie widelcem lub rózgą kuchenną. Do drugiego wsyp bułkę tartą oraz mąkę. Zalecam wymieszać ze sobą 60 gramów dobrej jakości bułki tartej oraz 15 gramów mąki pszennej. Każdego kotleta zanurzaj w płynie jajecznym i od razu obtaczaj w bułce tartej z mąką. Gotowe do smażenia sznycle odkładaj na suchy talerz lub na drewnianą deskę. Na patelni z nagrzanym masłem umieść tyle sznycli, by bez problemu mieściły się obok siebie. Sznycle smaż orientacyjnie, po kilka minut na stronę (do 3 minut). Przewracaj je na druga stronę, gdy zrobią się od spodu rumiane.	obiad	1
3	Kartacze	"Mięso zmiel w maszynce na najmniejszych oczkach. Do zmielonego mięsa dodaj przyprawy: po płaskiej łyżeczce soli i majeranku oraz pół łyżeczki pieprzu. Dołóż też obrane i drobno posiekane cebule. Bardzo dokładnie wymieszaj mięso z przyprawami i cebulą. Jeśli mięso wyda Ci się zbite i gęste, to dodaj do niego kilka łyżek zimnej wody. Do farszu nie daję ani bułki tartej, ani jajek. Na ""ciasto"" do kartaczy potrzebujesz jeden kilogram ugotowanych już ziemniaków. Ugotowane ziemniaki najlepiej jest zmielić w maszynce lub przepuścić przez praskę. Zmielone na gładko ziemniaki umieść w szerszej misce. Ponad dwa kilogramy sypkich ziemniaków obierz cienko i zetrzyj na tarce, na bardzo drobnych oczkach. (Po obraniu otrzymałam 2000 gramów ziemniaków gotowych do tarcia). Do starcia ziemniaków używam wyłącznie tarki o bardzo drobnych oczkach. Ziemniaki można też zetrzeć przy użyciu malaksera/maszynki do mielenia z odpowiednią nakładką. Starte ziemniaki należy bardzo mocno odcisnąć z całej wody. Masa ziemniaczana po odciśnięciu ma być idealnie sucha. Odciśniętej wody nie wylewaj. Odstaw ją w miseczce na 10 minut. Po tym czasie na dnie naczynia powinna zebrać się skrobia z ziemniaków. Wodę wylewasz do zlewu. Na dnie zostanie sama skrobia. Skrobię dołóż do masy ziemniaczanej i dodaj jeszcze dwie łyżki dodatkowej porcji skrobi/mąki ziemniaczanej. Wymieszaj bardzo dokładnie ziemniaki gotowane i ziemniaki tarte wraz z mąką ziemniaczaną. Do masy zalecam dodać też odrobinę soli. Jeśli Twoje gotowane ziemniaki były po zmieleniu dość rzadkie, klejące i sprawiały wrażenie lekko przezroczystych, to znaczy, że były to ziemniaki o niskiej zawartości skrobi. Tak samo ziemniaki tarte surowe. Jeśli po starciu były bardzo wodniste, to do masy ziemniaczanej trzeba dodać dodatkowe dwie łyżki skrobi/mąki ziemniaczanej. Masa ziemniaczana powinna być zwarta i gęsta, by bez problemu można było formować z niej dowolny kształt klusek. Nabierz dwie łyżki masy ziemniaczanej. Uformuj kulkę a następnie spłaszcz ją na placek wielkości dłoni. Nabierz łyżkę surowego farszu mięsnego i umieść na środku placka. Placek zamknij i uformuj w dłoniach na kształt wydłużonego jajka. W taki sposób uformuj wszystkie kartacze z mięsem. Cepeliny powinny mieć około 10 cm długości (mogą być też trochę większe). W taki sposób przygotuj wszystkie kartacze. W dużym, szerokim garnku zagotuj wodę. Garnek wypełnij wodą nie więcej niż do połowy wysokości. Do wrzątku wsyp płaską łyżeczkę soli. Na gotujący się wrzątek kładź po kilka kartaczy na raz. Zachowaj odstępy między kluskami, by miały możliwość swobodnego wypłynięcia na powierzchnię. Cepeliny gotuj tak przez 15 minut. Postaraj się tak dostosować moc palnika, by kartacze gotowały się przez cały czas. Nie ustawiaj jednak zbyt wysokiej mocy palnika (woda ma tylko lekko wrzeć). Kluski wyławiaj przy pomocy płaskiego cedzaka i odkładaj na talerz zachowując między nimi niewielkie odstępy. W ten sposób ugotuj wszystkie przygotowane kartacze. Jeszcze gorące kartacze podawaj z drobno siekaną cebulką zarumienioną na kawałkach słoniny, na smalcu lub na oleju roślinnym. Zamiast cebulki lub też razem z nią bardzo dobrze sprawdzi się też surowy, wędzony boczek pokrojony w kosteczkę. Zamiast okrasy można też polać kartacze ulubionym sosem."	obiad	0
4	Gulasz wołowy	Do zrobienia gulaszu użyłam tym razem karczku wołowego, ale bardzo dobra będzie też łopatka lub pręga wołowa. Mięso osusz ręcznikiem papierowym i pokrój w plastry, a potem na kawałki na jeden kęs. Kawałki mięsa obtocz w mące. Na lekkie oprószenia mięsa zużyłam dwie łyżki mąki pszennej. Nagrzej dość dużą patelnię. Wlej dwie łyżki oleju do smażenia i poczekaj, aż olej dobrze się nagrzeje, a następnie ostrożnie wyłóż część kawałków mięsa. Nie kładź na patelnię wszystkiego na raz. Zawartość patelni smaż tak, na dość wysokiej mocy palnika przed kilka minut. Pozwól, by wołowina ładnie się w tym czasie zarumieniła. W trakcie podsmażania zamieszaj kilka razy mięso przy pomocy drewnianej łyżki. Gdy dana porcja mięsa jest już podsmażona, to przekładaj ją do garnka, w którym gulasz będzie duszony w kolejnym etapie. Na patelnię wlej w razie potrzeby resztę oleju i wyłóż pozostałe mięso. Podsmażaj je tak samo, jak pierwszą partię, a potem przełóż do garnka. Na patelni zostaw jednak tłuszcz, ponieważ będziesz na nim smażyć warzywa. Do garnka z podsmażonym mięsem wlej dwie szklanki wody (nie więcej niż 500 ml). Dodaj łyżeczkę słodkiej papryki, pół łyżeczki ostrej papryki i około 1/3 łyżeczki pieprzu. Wrzuć dwa liście laurowe i trzy ziarna ziela angielskiego. Całość zamieniaj i przykryj garnek przykrywką. Ustaw małą moc palnika i zacznij dusić gulasz wołowy. Na patelni po podsmażonej wołowinie można śmiało zarumienić cebulę z czosnkiem. Przygotuj siebie zatem warzywa. Cebulę i marchew obierz i drobno posiekaj. Ząbki czosnku obierz i przepuść przez praskę lub posiekaj drobno, zaś paprykę umyj, oczyść z gniazda nasiennego i również pokrój na małe kawałki. Posiekaną drobno cebulę (zwykła lub czosnkowa) umieść na patelni ( w razie potrzeby dodaj jeszcze trochę oleju) i podsmażaj na średniej mocy palnika przez około 10 minut. Cebula ma się zeszklić. Może się też lekko zarumienić. Na chwile przed wyłączeniem dodaj czosnek. Zamieszaj cebulę z czosnkiem i po chwili całą zawartość patelni dodaj do garnka z gotującym się gulaszem. Od razu dodaj też marchew. Nie trzeba jej wcześniej podsmażać. Znów zamieszaj w garnku. Przykryj gulasz wołowy przykrywką i dalej duś na małej mocy palnika. Po około godzinie duszenia do garnka dodaj jeszcze kawałki czerwonej papryki i wsyp łyżeczkę soli. Gulasz duś pod przykryciem kolejną godzinę lub dłużej, czyli do momentu, gdy mięso będzie już idealnie miękkie. Gdy mięso zmięknie, pora sprawdzić smak gulaszu oraz lekko go zagęścić. W razie potrzeby dopraw gulasz dodając do niego więcej soli, pieprzu lub też papryki chili albo pieprzu cayenne. Jeśli odparowało Ci sporo sosu i masz pod ręką czerwone, wytrawne wino, to możesz wlać do gulaszu pół szklanki wina. Gulasz mieszaj przez kilka minut i ponownie spróbuj. Do małej miseczki wlej do 50 ml letniej wody i wsyp łyżkę mąki pszennej. Całość mieszaj do uzyskania gładkiego płynu. Mąkę rozrobioną z wodą wlej do garnka z gulaszem. Wlewając płyn cały czas mieszaj gulasz wołowy (dla pewności można też wiodę z mąką przelewać do garnka przez małe sitko). Poczekaj, aż gulasz zacznie się ponownie gotować i lekko zgęstnieje, a następnie wyłącz palnik. 	obiad	None
5	Ciapkapusta	Przygotuj sobie jeden kilogram ziemniaków typu B lub C. To najlepsze ziemniaki do pieczenia oraz na puree. Możesz użyć ziemniaków różnej wielkości, ponieważ po obraniu polecam pokroić je na mniejsze kawałki o wymiarach około 4 cm. Tak pokrojone ziemniaki będą miękkie w tym samym czasie, a do tego szybciej się ugotują. Obrane i pokrojone ziemniaki przepłucz i umieść w garnku z zimną i osoloną wodą (wystarczy płaska łyżeczka soli). Ziemniaki gotuj do miękkości. Nie pozwól im się jednak rozgotować. Ugotowane ziemniaki nie powinny się same rozpadać. U mnie trwało to około 15 minut. Odlej wrzątek z ugotowanych ziemniaków. Garnek z ziemniakami ponownie umieść na palniku, by odparować z nich resztki wody. Wystarczy jedna minuta. Możesz kilka razy potrząsnąć garnkiem z ziemniakami. Od razu zabierz się za przetarcie gorących ziemniaków. Możesz użyć do tego specjalnego sitka, przepuścić je przez maszynkę lub praskę albo zmielić. Uważaj jednak na to, by nie ugniatać ziemniaków za długo, ani nie mielić ich na bardzo drobnych oczkach. Ugotowane ziemniaki nie powinny zrobić się zbyt klejące i maziste. Wyszło mi około 750 gramów gładko tłuczonych ziemniaków. W tym samym czasie możesz też ugotować kapustę kiszoną (bez marchewki). Tę ciapkapustę robiłam w sierpniu, więc użyłam dość młodej i delikatnej kiszonej kapusty. 500 gramów kapusty kiszonej bez odciskania z wody umieść w garnku. Wlej dodatkowo pół szklanki wody. Garnek przykryj przykrywką i zagotuj kapustę. Jak tylko kapusta zacznie się gotować, zmniejsz moc palnika do takiej, by kapusta tylko lekko mrugała. Kapustę gotuj tak do miękkości. Ma być mięciutka, ale nie rozpadająca się. Gotowanie kapusty może trwać 30 minut lub dłużej. Sporo zależy od samej kapusty oraz Twoich preferencji. Gdyby zabrakło wody w trakcie gotowania, to można ją uzupełnić. Gotową kapustę przełóż na sitko, by pozbyć się nadmiaru wody. Kapusta może być mokra, jednak nie powinna pływać w kwaśnej wodzie. Cebulkę z boczkiem można szykować na trzecim palniku równocześnie z kapustą i ziemniakami. Nagrzej średniej wielkości patelnię, a następnie wlej też cztery łyżki oleju do smażenia. Cebule obierz i poszatkuj drobno. Umieść na patelni z tłuszczem i podsmażaj przez kilka minut, aż cebulka lekko się zeszkli. Na patelnię dodaj też około 100 gramów bardzo drobno pokrojonego boczku. U mnie był to nietłusty boczek surowy wędzony w plasterkach, który pokroiłam na mniejsze paseczki. Cebulkę z boczkiem podsmażaj na niższej niż średnia moc palnika przez około 10 minut, aż cebulka i boczek zrobią się rumiane. Na koniec dodaj też pół łyżeczki pieprzu oraz 1/3 łyżeczki majeranku (można go pominąć). Dodatkowo można też dodać odrobinę kminku. Na koniec umieść w jednej misce ziemniaki, kapustę i całą zawartość patelni. Wszystko razem bardzo dokładnie wymieszaj, a następnie sprawdź smak dania. Bardzo możliwe, że dodasz więcej pieprzu. Jeśli chodzi o sól, to śmiało można ją dodać. Zostawiam to jednak na koniec, ponieważ smak ciapkapusty za każdym razem jest inny. Czasem kapusta jest mniej lub bardziej słona. Tak samo z boczkiem, którego się używa. Zazwyczaj nie dosalam już swojej ciapkapusty. 	obiad	None
6	Makaron ze szparagami	"Pęczek młodych i cienkich szparagów umyj delikatnie pod zimną, bieżącą wodą (u mnie 530 gramów szparagów). Uważaj na główki, które są bardzo delikatne i mogą pęknąć. Złap za koniec każdego szparaga oderwij zdrewniałe końcówki. Możesz to zrobić dłońmi - szparag sam pęknie w miejscu, gdzie zacznie się część zdatna do jedzenia. W ten sposób przygotuj sobie wszystkie szparagi. Osusz je na ręczniku papierowym i każdy pokrój na mniejsze odcinki na jeden kęs. ""Główki"" zostaw nienaruszone. Ostatecznie zostało mi około 350 gramów pokrojonych szparagów. 150 gramów surowego, wędzonego boczku bez skóry pokrój drobniej. Jeśli masz boczek w kawałku, to krój go w drobną kostkę. Jeśli masz boczek w plasterkach (jak ja), to pokrój go tylko na mniejsze kawałki. Boczek umieść na suchej patelni zacznij ją nagrzewać na średniej mocy. Niech tłuszcz z boczku powoli zacznie się wytapiać. Jeśli boczek jest chudy, to możesz wlać też do dwóch łyżek oleju do smażenia. Po pięciu minutach podsmażania/wytapiania tłuszczu, na patelnię wyłóż też pokrojone szparagi. Szparagi z boczkiem smaż tak razem około 15 minut. Co kilka minut zamieszaj całość, by przy okazji skontrolować moc palnika. Jeśli szparagi i beczek za mocno i za szybko się rumienią, to zmniejsz moc palnika. W trakcie podsmażania boczku ze szparagami ugotuj makaron. Do garnka wlej wodę i dorowadź ją do wrzenia. Na ugotowanie 250 gramów makaronu potrzebujesz 10 szklanek wody. Wodę posól dopiero, gdy zacznie się gotować. Do wrzątku wsyp też płaską łyżkę soli (nie ma jej w składnikach). W garnku umieść makaron i gotuj al dente. Makaron gotuję zazwyczaj o minutę lub dwie dłużej, niż zaleca producent na opakowaniu. Ugotowany makaron powinien być sprężysty, ale miękki. Uwaga - odlej niecałe pół szklanki wody, w której gotował się makaron. Dodasz ją za chwilę na patelnię ze szparagami i boczkiem. Ugotowany makaron przełóż na durszlak i od razu z powrotem do garnka, w którym się gotował. Makaron ma być mokry. Po ugotowaniu makaron ważył u mnie około 580 gramów. Po 15 minutach smażenia na patelnię wyłóż też obrany i przeciśnięty przez praskę ząbek czosnku. Wsyp też przyprawy: po 1/3 łyżeczki soli i pieprzu (czarny, biały lub kolorowy) oraz 1/4 łyżeczki gałki muszkatołowej. Całość zamieszaj. Szparagi powinny być już miękkie, jednak nadal sprężyste i chrupiące. Cały czas smaż całość na trochę niższej niż średnia moc palnika (2-3 minuty). Na patelnię wlej pięć łyżek wody odlanej z garnka po makaronie oraz tyle samo śmietanki kremówki. Od razu dodaj też około 20 gramów tartego parmezanu (może być tez ser cheddar). Całość mieszaj powoli czekając, aż sos zrobi się jednolity i zacznie się gotować (mała moc palnika). Sprawdź smak dania i zdecyduj, czy chcesz dodać więcej przypraw (ostateczny smak jest w dużej mierze zależny od tego jak mocno słony był boczek oraz od tego jak ostry był użyty ser). Jeśli uważasz, że masz za mało sosu, to wlej więcej wody po makaronie i dodaj więcej tartego parmezanu (można też dodać trochę masła klarowanego). Całą zawartość patelni przełóż do garnka z ugotowanym makaronem. Wszystko razem delikatnie wymieszaj i od razu podawaj. Makaron ze szparagami i boczkiem polecam udekorować dodatkowo natką pietruszki."	obiad	0
7	Udziec z indyka pieczony	"Wybierz ładny i spory udziec z indyka o wadze około 1300-1400 gramów. Mięso umyj szybko i sprawnie (nie za długo) w zlewie pod zimną, bieżącą wodą i osusz od razu ręcznikiem papierowym. Nie odcinaj włókien oraz ewentualnych kawałków tłuszczu. To dodatkowe zabezpieczenie dla mięsa przed wysuszeniem w piekarniku. Zawsze też dokładnie myj zlew po mięsie. Cztery ząbki czosnku obierz i przepuść przez praskę. Do miseczki z czosnkiem dodaj po łyżce ulubionego miodu i musztardy. Używam jasnych, płynnych miodów (np. akacjowy lub lipowy) oraz musztardy delikatesowej. Wlej też dwie łyżki ulubionej oliwy lub ewentualnie innego oleju roślinnego. Wsyp przyprawy: po łyżce majeranku i słodkiej papryki; płaska łyżeczka soli; po pół płaskiej łyżeczki pieprzu i ostrej papryki. Dokładnie wymieszaj składniki marynaty. Marynarę wyłóż na płat mięsa i postaraj się pokryć nią całą powierzchnię udźca. Ponieważ jest to mięso, które bardziej przypomina szeroki płat, to warto je ""zwinąć"". Aby udziec upiekł się równo i zgrabniej się prezentował, warto związać go dodatkowo w kilku miejscach nicią wędliniarską lub ""wcisnać"" w siatkę/rękaw do pieczenia. Ja użyłam szerszej siatki, której oba końce związałam nicią. Tak przygotowane mięso zawiń szczelnie w folię (u mnie przezroczysta folia spożywcza). Mięso odłóż do lodówki na minimum sześć godzin. Udziec z indyka możesz śmiało marynować nawet do 48 godzin. W dniu pieczenia zdejmij folię, a udziec (cały czas w siatce) umieść w brytfance lub na blaszce. Niczym go nie przykrywaj. Blaszkę umieść w piekarniku nagrzanym do 175 stopni z grzaniem góra/dół. Wybierz środkową półkę piekarnika. Udziec piecz tak około 90 minut. W międzyczasie przynajmniej dwa razy polewaj mięso zebranym sosem, zaś w połowie pieczenia przewróć je też na drogą stronę (przewrócenie nie jest jednak konieczne). Gdyby mięso zaczęło się od góry mocniej podpiekać, można je przykryć folią lub przykrywką od brytfanki. Upieczony udziec z indyka wyjmujemy z piekarnika od razu po upieczeniu. Po lekkim przestudzeniu zalecam zdjąć też siatkę/nici. "	obiad	None
8	Karkówka pieczona	Wybierz ładny kawałek karkówki wieprzowej o wadze około 1500 gramów. Mięso umyj szybko i sprawnie (nie za długo) w zlewie pod zimną, bieżącą wodą i osusz od razu ręcznikiem papierowym. Nie odcinaj włókien oraz ewentualnych kawałków tłuszczu. To dodatkowe zabezpieczenie dla mięsa przed wysuszeniem w piekarniku. Zawsze też dokładnie myj zlew po mięsie. Aby karczek upiekł się równo i zgrabniej się prezentował, warto przed marynowaniem związać go dodatkowo w kilku miejscach nicią do pieczenia mięsa. Sześć ząbków czosnku obierz i pokrój w plasterki. Czosnek umieść w moździerzu razem z przyprawami: 3 płaskie łyżeczki majeranku; 2 płaskie łyżeczki soli; po płaskiej łyżeczce pieprzu i ziaren kolendry; pół łyżeczki kminku. Wszystko razem ugnieć na pastę. Możesz też tylko przepuścić obrane ząbki czosnku przez praskę i wymieszać na papkę z przyprawami. Polecam wówczas sięgnąć po kminek i kolendrę w wersji już zmielonej - w proszku. Mięso obłóż dokładnie papką z przygotowanych przypraw. Natrzyj dokładnie całą karkówkę i zawiń szczelnie w folię. Mięso odłóż do lodówki na minimum sześć godzin. Tak przygotowany karczek wieprzowy możesz śmiało marynować nawet do 48 godzin. W dniu pieczenia zdejmij folię. Mięso umieść w rękawie do pieczenia. Zwiąż oba końce. Zachowaj jednak wolną przestrzeń wewnątrz rękawa. Nie zawijaj szczelnie mięsa. Dodatkowo wykonaj kilka otworów w woreczku. Karkówkę w worku umieść na blaszce lub w foremce do pieczenia. Mięso umieść w piekarniku nagrzanym do 160 stopni z grzaniem góra/dół. Wybierz środkową półkę piekarnika. Karkówkę piecz tak przez 2 godziny i 20 minut. Po upieczeniu odstaw ją do przestudzenia, ale nie wyjmuj z rękawa póki całkiem się nie schłodzi. Karkówka będzie wówczas jeszcze bardziej soczysta. Rękaw ma dużo zalet. Po pierwsze bardzo ładnie zatrzymuje całą wilgoć mięsa. Po drugie rękaw wyrzucasz a brytfanka łatwo i szybko się myje. Po upieczeniu mięso puściło sporo soku i tłuszczu i upieczone ważyło znacznie mniej, bo około 1100 gramów. Sos, który został w worku przelałam po przestudzeniu do szklanki. Otrzymałam w ten sposób pełną szklankę sosu/esencjonalnego i dość słonego bulionu. Można go wykorzystać do zup oraz do zrobienia sosu np. chanowego na ciepło.	obiad	1
9	Makaron z jajkiem	Ja użyłam tym razem makaronu z pszenicy durum w kształcie muszelek (Castellane). Aby ugotować makaron, do garnka wlej wodę i dorowadź ją do wrzenia. Na ugotowanie 300 gramów makaronu potrzebujesz 12 szklanek wody (trzy litry). Wodę posól dopiero, gdy zacznie się gotować. Do wrzątku wsyp też płaską łyżkę soli (nie ma jej w składnikach). W garnku umieść makaron i gotuj al dente. Makaron gotuję zazwyczaj o minutę lub dwie dłużej, niż zaleca producent na opakowaniu. Ugotowany makaron powinien być sprężysty, ale miękki. Ugotowany makaron przełóż na durszlak i od razu z powrotem do garnka, w którym się gotował. Świeżo gotowanym makaron ma być mokry. Po ugotowaniu makaron ważył u mnie około 600 gramów. Nagrzej sporą patelnię z grubym dnem. Wlej dwie łyżki oleju do smażenia lub też dodaj dwie łyżki masła klarowanego. 100 gramów boczku surowego wędzonego pokrój drobno i umieść na patelni. Jeśli masz boczek w cienkich plasterkach, to tylko kroisz go w paseczki. Jeśli masz boczek w kawałku, to kroisz go w drobną kostkę (bez skóry). Boczek podsmażaj tak na patelni przez 5-10 minut, aż tłuszcz się wytopi, a boczek zrobi się rumiany. Lepiej ustawić do tego niższą moc palnika. W trakcie podsmażania boczku przygotuj płyn jajeczny. Do miski wbij cztery średnie lub duże jajka. Wlej też cztery łyżki śmietanki kremówki 30 %, czyli około 40 gramów śmietanki. Wsyp pół płaskiej łyżeczki soli i pieprzu. Całość wymieszaj dokładnie np. rózgą kuchenną, by płyn jajeczny zrobił się jednolity. Na patelnię z podsmażonym boczkiem wyłóż ugotowany makaron. Utrzymuj niską moc palnika. Cały czas mieszając zawartość patelni, wlej też płyn jajeczny. Dalej mieszaj makaron z jajkami np. przy pomocy drewnianej łyżki. Cały czas mieszaj wszystko powoli i cierpliwie przynajmniej przez pięć minut. W tym czasie jajko ładnie się zetnie, a danie zrobi się jednolite i doskonałe usmażone/podgrzane. Siekany szczypiorek dodaję na patelnię już na sam koniec albo nawet dopiero na talerze z podanym już makaronem z jajkami. Dobrze sprawdzi się też koperek lub natka pietruszki. Makaron z jajkiem można urozmaicić przez dodanie na talerz drobno pokrojonych pomidorów. Czasem dodaję też pokruszony twaróg lub ser ricotta. 	obiad	None
10	Szare kluski	Jeden kilogram sypkich ziemniaków obierz cienko i zetrzyj na tarce, na bardzo drobnych oczkach. (Po obraniu otrzymałam 880 gramów ziemniaków gotowych do tarcia). Do starcia ziemniaków używam wyłącznie tarki o bardzo drobnych oczkach, co widać też na zdjęciu poniżej. Ziemniaki można też zetrzeć przy użyciu malaksera/maszynki do mielenia z odpowiednią nakładką. Każdy używa trochę innych ziemniaków i jedne będą bardziej a inne mniej mączyste. Polecam lekko odcisnąć nadmiar wody ze startych ziemniaków. Ja używam do tego bawełnianej ściereczki, ale nie odciskam mocno masy i nie trzymam jej na ściereczce dłużej niż kilka minut. Tak więc odlałam do osobnej miski około 80 ml płynu (wody ze startych ziemniaków). Masa powinna być mokra, jednak nie powinna stać w niej woda. Odciśniętej wody nie wylewaj. Odstaw ją w miseczce na 10 minut. Po tym czasie na dnie naczynia powinna zebrać się skrobia z ziemniaków. Skrobię dołóż do masy ziemniaczanej i dodaj 1-2 niepełnych łyżek dodatkowej porcji skrobi/mąki ziemniaczanej. Jedną łyżkę daję zawsze, zaś dwie tylko wtedy, gdy ze startych ziemniaków odlewam więcej niż 80 ml wody. Do miski z ziemniakami wsyp tez pół płaskiej łyżeczki soli i wbij jedno jajko. Zostało już tylko dosypanie odpowiedniej ilości mąki. Zazwyczaj wsypuję jedną szklankę mąki, czyli około 160 gramów mąki. Można użyć mąki pszennej uniwersalnej, szymanowskiej lub poznańskiej. Dla osób, które nie używają lub nie mogą używać mąki pszennej, mam dobrą wiadomość. Szare kluski wychodzą rewelacyjne z dodatkiem mąki żytniej jasnej typ. 720. Tym razem wymieszałam mąkę pszenną uniwersalną z mąką żytnią w proporcji pół na pół. Masa ziemniaczana powinna być po wymieszaniu gęsta jak przestudzony budyń. Podczas nakładania ma nie wylewać się z łyżki, jednak nie może być tez tak sztywna, by można z niej było formować nierozpływające się kształty. Tak więc mąkę dodawaj ostrożnie i stopniowo. W razie potrzeby zwiększ lub zmniejsz jej ilość. W dużym, szerokim garnku można już zacząć gotować wodę. Płaską łyżkę soli wsyp w momencie, gdy woda zacznie się gotować. Solenie wody nie jest jednak konieczne. Łyżką stołową (jak do jedzenia zupy) nakładaj porcje masy wielkości małego orzecha włoskiego (lub mniejsze) i od razu umieszczaj w garnku z wrzątkiem. Szarych klusek nie formujemy, tylko przekładamy do wody. Po ugotowaniu każda kluseczka ma trochę inny kształt, a w trakcie gotowania kluski odrobinę się powiększają. Po umieszczeniu jednej serii klusek, odczekaj do dwóch minut, zanim lekko zamieszasz kluski. Szare kluski lubią opadać na dno garnka i lekko do niego przywierać, ponieważ robimy je z luźniejszej masy i nie są formowane. Dlatego zalecam chwilę poczekać i dopiero, gdy już lekko się podgotują, ostrożnie je zamieszać. Gdy kluski wypłyną na powierzchnię, czekamy jeszcze około pięciu minut i wyławiamy je przy pomocy szerokiego cedzaka. Wyłów wszystkie kluseczki, poczekaj aż odcedzisz nadmiar wody i umieść je na szerokim talerzu lub w salaterce. W ten sposób ugotuj wszystkie porcje szarych klusek. Ja swoje kluski szare gotowałam w trzech turach. Szare kluski najczęściej podaję z okrasą, którą szykuję z podsmażonego z cebulką boczku. Okrasę warto przygotować sobie wcześniej lub smażyć w tym samym czasie, w którym szykujesz szare kluski. Boczek surowy wędzony (bez skóry) kroję w drobną kostkę i umieszczam na zimnej patelni. Ustawiam trochę niższą niż średnia moc palnika i powoli wytapiam z boczku cały tłuszcz. Trwa to do 10 minut. Następnie dolewam jeszcze około pięciu łyżek oleju do smażenia (jeśli boczek jest dość chudy). Na patelnię wykładam obrane i drobno poszatkowane cebule. Całość smażę jeszcze około 15 minut, aż do ładnego zarumienienia się cebulki. Całą zawartość patelni przekładam na półmisek z gotowymi szarymi kluskami i od razu podaję. Szare kluski z cebulką i boczkiem można dodatkowo udekorować siekanym szczypiorkiem, koperkiem lub natką pietruszki. Jeśli mam ochotę, to kruszę też odrobinę twarogu i rozkładam na porcje szarych klusek z okrasą. Jeśli dodajesz twaróg, to możesz też śmiało zrezygnować z boczku i podać szare kluski w wersji bezmięsnej, czyli tylko z podsmażoną na oleju cebulką i twarogiem lub serem ricotta. 	obiad	None
11	Stripsy z kurczaka	W pierwszej kolejności polecam przygotować mięso do szybkiego marynowania. Dwa małe filety z kurczaka (cała pierś) pokrój na nieduże, lekko podłużne kawałki. U mnie wyszło ich łącznie 30, ale możesz też szykować większe stripsy. Podczas krojenia mięsa usuń ewentualne żyłki, czy chrząstki. Aby paski mięsa miały podobną grubość warto je delikatnie rozbić przy pomocy tłuczka do mięsa. Do naczynia z kawałkami kurczaka wlej dwie łyżki ulubionej oliwy lub oleju rzepakowego i wsyp mieszankę przypraw: 1 płaska łyżeczka soli; po pół płaskiej łyżeczki majeranku i pieprzu; po 1/3 płaskiej łyżeczki czosnku, kminku, imbiru i kolendry (paprykę słodką i ostrą dodaję do ciasta, więc pomijamy te przyprawy w marynacie). Bardzo dokładnie wymieszaj kawałki mięsa z przyprawami i olejem. Naczynie odstaw na 30 minut na bok. Jeśli stripsy z kurczaka mają być podane później, to całość przykryj i trzymaj w lodówce nawet całą noc. Pamiętaj jednak o tym, że kawałki mięsa przed pieczeniem muszą osiągnąć temperaturę pomieszczenia. Trzeba je zatem wyjąć z lodówki przynajmniej na godzinę przed planowaną obróbką termiczną. W trakcie leżakowania mięsa w przyprawach można zrobić gęste ciasto naleśnikowe do stripsów. Do głębszej i szerokiej miski wbij dwa duże jajka. Wsyp cztery łyżki mąki pszennej lub też mąki kukurydzianej, czyli łącznie około 60 gramów mąki. Tym razem przygotowałam mieszankę i dałam dwie łyżki mąki pszennej uniwersalnej oraz dwie łyżki mąki kukurydzianej. Można jednak użyć wyłącznie mąkę pszenną lub wyłącznie mąkę kukurydzianą. Dosyp przyprawy, czyli pół łyżeczki papryki słodkiej i około 1/3 łyżeczki papryki ostrej. Na koniec wlej jeszcze sześć łyżek mleka lub ulubionego napoju roślinnego np. ryżowego lub migdałowego. Całość bardzo dokładnie wymieszaj, by powstało Ci jednolite, gęste ciasto naleśnikowe bez grudek. Możesz to zrobić przy użyciu rózgi kuchennej lub też blendera ręcznego typu żyrafa. Jeśli ciasto jest za gęste, czyli o konsystencji budyniu, to dolej trochę mleka. Jeśli wydaje Ci się za rzadkie do obtoczenia w nim kawałków kurczaka, to dodaj trochę mąki. Aby zrobić stripsy z kurczaka jak z kfc wystarczy Ci takie właśnie gęste ciasto naleśnikowe. Kawałki mięsa obtaczasz w cieście i smażysz lub pieczesz. Polecam jednak przygotować sobie jeszcze jeden element panierki. U mnie będą to rozgniecione drobno płatki kukurydziane typu corn flakes (naturalne, bez dodatków). Około 200 gramów takich płatków umieszczam w spożywczym worku strunowym. Worek zamykam i przejeżdżam po nim wałkiem. Część płatków rozgniecie się mocniej, a cześć delikatniej. Pora na panierowanie. Zamarynowane kawałki kurczaka (temperatura pokojowa) maczaj najpierw w gęstym cieście naleśnikowym. Poczekaj chwilę, aż nadmiar ciasta spłynie z powrotem do miski. Od razu obtaczaj stripsa w rozdrobnionych płatkach lub bułce tartej (można też wymieszać płatki z bułką tartą). Gotowe do smażenia/pieczenia stripsy układaj jeden obok drugiego na półmisku lub na dużej, drewnianej desce. W ten sposób przygotuj sobie wszystkie stripsy z kurczaka. Takie stripsy z kurczaka można poddać obróbce termicznej przynajmniej na kilka sposobów. Zacznę od tego, który zastosowałam tym razem. Do przygotowania stripsów z kurczaka użyłam urządzenia Philips Ovi Smart w rodzinnej wersji XXL. Stripsy umieściłam w komorze na sitku. Ustawiłam temperaturę 180 stopni oraz czas pieczenia - 12 minut (lub do 15 minut, jeśli kawałki kurczaka są większe). Urządzenie typu airfryer od razu odlicza czas, tak więc nie czekam na nagrzanie się sprzętu. Po 12 minutach otrzymałam idealnie chrupiące stripsy z kurczaka. Nie dodawałam też żadnego tłuszczu, dlatego też w opisie przepisu podałam tak niską kaloryczność, jak na tego typu danie. Aby zrobić stripsy z kurczaka z piekarnika, najpierw nagrzej piekarnik do temperatury 190 stopni - opcja pieczenia góra dół, lub 180 stopni - termoobieg. Stripsy umieść na blaszce wyłożonej papierem to pieczenia. Zachowaj niewielkie odstępy między kawałkami kurczaka w panierce. Blaszkę umieść na środkowej półce nagrzanego piekarnika. Stripsy piecz tak około 15 minut. Stripsy z kurczaka z patelni: Zacznij nagrzewać szeroką patelnię z grubym dnem. Wlej do niej tyle oleju, by otrzymać około 1 cm wysokość tłuszczu. Poczekaj aż olej dobrze się nagrzeje. (Kawałek płatka kukurydzianego powinien intensywnie smażyć się w tłuszczu od razu po wrzuceniu). Na dobrze nagrzany olej kładź po kilka stripsów na raz i smaż je na rumiano z każdej strony. Jeśli stripsy rumienią się za szybko, to zmniejsz moc palnika. Jeśli zaś widać, że nawet po kilku minutach są blade, to podnieś moc palnika. W ten sposób usmaż wszystkie stripsy. 	obiad	1
12	Zapiekanka ziemniaczana z kiełbasą	Potrzebujesz jeden kilogram ładnych ziemniaków typ A lub typ B. Ponieważ w Polsce jest około sto odmian ziemniaków, nie będę więc pisała o tym jaką konkretnie wybrać. Najlepsze będą ziemniaki przeznaczone do gotowania i do pieczenia. Latem świetne są młode, ale już duże ziemniaki, które wystarczy wyszorować przed pokrojeniem i ugotowaniem. Zimą ziemniaki należy obrać i pokroić w plasterki nie grubsze niż 1 cm. Przepłukane plasterki ziemniaków zalej w garnku zimną wodą. Wsyp płaską łyżkę soli. Garnek przykryj przykrywką i ustaw wysoką moc palnika. Gdy ziemniaki zaczną się gotować zmniejsz moc palnika i gotuj je około 5-8 minut licząc od zagotowania wody. Plasterki ziemniaków powinny być na wpół ugotowane. Odlej wodę a plasterki ziemniaków odstaw do lekkiego przestudzenia. W trakcie gotowania ziemniaków zacznij szykować cebule. Nagrzej dużą patelnię z grubym dnem. Zmniejsz moc palnika do trochę wyższej niż średnia. Dodaj trzy łyżki oleju roślinnego do smażenia. Na patelnię wyłóż całą obraną i posiekaną cebulę. Odrobinę zmniejsz moc palnika i smaż cebulkę przez około 10 minut, aż zrobi się szklista i lekko rumiana. Co parę minut zamieszaj całość przy pomocy drewnianej łyżki. Podsmażoną cebulkę przełóż do osobnej miseczki. Patelni nie myj, ponieważ podsmażysz na niej plasterki kiełbasy. Potrzebujesz jedno opakowanie, czyli 540 gramów kiełbasy morlińskiej z szynki (lub trochę mniej). Będą to trzy kiełbasy o długości około 20 cm każda. Morliny posiadają też w ofercie kiełbasę śląską oraz kiełbasę z piersi z kurczaka, które również sprawdzą się w tej zapiekance. Kiełbasę pokrój w plasterki o grubości o około 5 mm i umieść je na patelni po cebuli. Plasterki kiełbasy podsmażaj na lekko rumiano z obu stron. Zajęło mi to około 20 minut. Do podsmażania kiełbasy nie używałam już dodatkowego tłuszczu na patelnię. Naczynie do zapiekania wysmaruj od środka odrobiną oleju lub masła klarowanego. U mnie było to naczynie ceramiczne o średnicy 28 cm. Możesz też użyć dowolnego innego naczynia żaroodpornego z wyższym rantem. Wybierz naczynie o pojemności około dwóch litrów. Do natłuszczonej od wewnątrz formy wyłóż wszystkie podgotowane i przestudzone plasterki ziemniaków. Kolejno rozłóż też część sera a na ser podsmażoną cebulkę oraz kiełbasę. Użyłam sera żółtego w plasterkach, więc wyłożyłam cztery plasterki sera na warstwę ziemniaków a następnie cebulkę i plasterki kiełbasy. Jeśli używasz sera w kostce, to na ziemniaki rozłóż część startego na grubych oczkach sera a następnie cebulkę i kiełbasę. Do małego naczynia wlej około 1/3 szklanki śmietanki kremówki 30 % oraz wbij dwa jajka. Wsyp przyprawy: po płaskiej łyżeczce soli i słodkiej papryki; pół płaskiej łyżeczki pieprzu; szczypta gałki muszkatołowej i ewentualnie odrobina chili (jeśli lubisz). Całość dokładnie wymieszaj przy pomocy rózgi kuchennej (na jednolity płyn). Na warstwę cebulki z kiełbasą wyłóż drugą połowę sera (tartego lub w plasterkach) a następnie wlej też płyn mleczno jajeczny z przyprawami. Płyn postaraj się wylewać równo na całej powierzchni zapiekanki. Naczynie z gotową do pieczenia zapiekanką ziemniaczaną z kiełbasą umieść w piekarniku nagrzanym do 180 stopni. Wybierz środkową półkę z opcją pieczenia góra/dół. Zapiekankę ziemniaczaną piecz bez przykrycia przez 40 minut (lub dłużej, jeśli ziemniaki nie były po tym czasie miękkie). 	obiad	None
13	Kanapka drwala	"W pierwszej kolejności przygotuj sobie sos do kanapki drwala. W miseczce umieść po pół łyżki ulubionego ketchupu i majonezu. Dodaj też jedną łyżkę Musztardy oryginalnej Dijon MAILLE. To idealna musztarda do tego typu sosów. Jest ostra i bardzo kremowa. Całość wymieszaj dokładnie. Sos musztardowy jest już gotowy. Potrzebujesz 300 gramów wołowiny. Polecam łączyć ze sobą kilka rodzajów mięsa. Tym razem użyłam wyłącznie łopatkę wołową. Mięso zmieliłam w maszynce na średnich oczkach. Można je też mielić na dużych oczkach. Do zmielonego mięsa dodaj pół płaskiej łyżeczki soli oraz 1/3 płaskiej łyżeczki pieprzu i zacznij wyrabiać masę mięsną. Mieszam masę dłońmi, ponieważ tak jest mi najwygodniej i widzę oraz czuję, czy mięso jest dokładnie wymieszane i jednolite. Mięso podziel na dwa równe kawałki i uformuj płaskie kotlety o średnicy odrobinę większej niż podstawa bułki (mięso odrobinę kurczy się podczas smażenia). Moje kanapki drwala były naprawdę spore, ponieważ jedna bułka ważyła 100 gramów. Nagrzej większą patelnię (na tyle dużą, by pomieściła oba kotlety). Wlej łyżkę oleju do smażenia i po chwili wyłóż też oba kotlety. Smaż je nie dłużej niż po trzy minuty na stronę. Podczas smażenia ustaw średnią lub wyższą moc palnika, by nie przypiec za mocno mięsa. Kotletów nie ruszamy, aż do momentu przewrócenia ich na drugą stronę. Czas smażenia podany przeze mnie jest czasem orientacyjnym. Polecam cały czas kontrolować stopień wypieczenia kotletów. Na tej samej patelni (po kotletach) polecam podpiec plasterki boczku. Cztery cieniutkie plasterki boczku surowego ważyły u mnie łącznie 50 gramów. Smażyłam je po kilkanaście sekund z obu stron do momentu, gdy zrobiły się rumiane. Przygotowałam też dwa grube plasterki pomidora oraz dwa liście sałaty rzymskiej. Na patelni po kotletach i boczku można też podsmażyć panierowany ser. Użyłam dużego krążka naturalnego sera camembert o wadze 170 gramów. Krążek sera przekroiłam na pół tak, by powstały mi dwa cieńsze krążki. Każdy krążek zanurzyłam najpierw w roztrzepanym jajku a następnie obtoczyłam w bułce tartej. Krążki sera w panierce smaż w pierwszej kolejności od strony zewnętrznej (tej ze ""skórką""). Po niecałej minucie przewróć każdy krążek na drugą stronę i podsmażaj również minutę. Przy pomocy szerokiej łopatki zdejmij podsmażone sery na deskę drewnianą. Kanapkę drwala można śmiało przygotować z użyciem dowolnej bułki np. grahamki. U mnie były to dwie bardzo duże bułki pszenne z ziarnami. Każda bułka o wadze 100 gramów. Bułki przekrój na pół. Warto je przez chwilę podpiec od wewnętrznej strony na patelni lub na grillu, by były rumiane i ciepłe. Na spód bułki układaj kolejno: podsmażony ser panierowany; liść sałaty; gruby plaster pomidora, po dwa plasterki chrupiącego boczku; po kilka cienkich krążków czerwonej cebuli; kotlet wołowy; solidną porcję sosu musztardowego; górę od bułki. "	obiad	None
14	Udka pieczone	Do tego przepisu użyłam całych nóg kurczaka. Ostrym, małym nożem usuń torebki stawowe oraz nadmiar wystającego tłuszczu. Gotowe nogi osusz ręcznikiem papierowym. Jeśli będziesz piec same udka (bez pałek), to potrzebujesz sześć sztuk udek. Jeśli decydujesz na pieczenie samych pałek (podudzia), to potrzebujesz już około ośmiu pałek z kurczaka. Z pałek również można wyciąć torebki stawowe. Nogi, udka lub podudzia umieść w większym naczyniu (najlepiej szklane lub ceramiczne). Do naczynia zacznij dodawać składniki marynaty: dwie łyżki oliwy z oliwek lub innego oleju roślinnego; jedna łyżka ulubionej musztardy np. Dijon; trzy, obrane i przepuszczone przez praskę ząbki czosnku; 2 łyżki ciemnego sosu sojowego lub pół łyżeczki soli; łyżeczka słodkiej papryki; 1/3 płaskiej łyżeczki pieprzu. Wszystkie składniki marynaty mieszaj i wmasowuj w kawałki mięsa. Naczynie przykryj przykrywką lub folią. Najkrótszy czas marynowania to godzina. Nie odstawiamy wówczas miski z mięsem w przyprawach do lodówki, a tylko na bok, na blat kuchenny. Na 20 minut przed końcem czasu marynowania, można już zacząć nagrzewać piekarnik do pieczenia. Polecam jednak szykować mięso z marynatą na dzień przed pieczeniem - najlepiej wieczorem. Mięso zostawiamy w lodówce na całą noc, a na godzinę przed pieczeniem wyjmujemy naczynie z lodówki (mięso jest zimne i potrzebuje około godziny, by nabrać przed pieczeniem temperatury pomieszczenia). Ładnie zamarynowane kawałki mięsa umieść w wybranym naczyniu żaroodpornym. Ja użyłam naczynia żaroodpornego o średnicy 28 cm, ale może to też być inna forma żaroodporna/do zapiekania - metalowa, ceramiczna lub szklana o wymiarach minimum 20 x 30 cm. Nogi z kurczaka razem z całą marynatą (czy też udka lub pałki) umieść obok siebie w naczyniu (ja nie smaruję wnętrza naczynia tłuszczem, ale można to zrobić - obrobiona masła lub oleju). Jeśli masz świeżą paprykę, to polecam (po umyciu i oczyszczeniu z gniazda nasiennego), pokroić ją na mniejsze kawałki i umieścić w przestrzeniach pomiędzy kawałkami mięsa. Naczynie z gotowym do pieczenia mięsem umieść w piekarniku nagrzanym do 190-200 stopni. Wybierz środkową półkę z opcją pieczenia góra/dół (jeśli masz małą komorę piekarnika i grzałki od góry, to naczynie z kawałkami kurczaka umieść na półce niżej). Kawałki kurczaka w marynacie piecz bez przykrycia przez 60 minut (czas pieczenia całych nóg). W połowie pieczenia, na dnie naczynia powinien już pojawić się sos. Można zatem kilka razy otworzyć piekarnik i polewać nim od góry kawałki mięsa.   Czas pieczenia w zależności od fragmentu kurczaka: ćwiartki/ całe nogi (tak jak u mnie) - około 60 minut udka kurczaka (część nogi bez pałki) - około 50 minut podudzia/pałki z kurczaka - około 40 minut	obiad	1
15	Wątróbka driobiowa	"Trzy średnie cebule o łącznej wadze około 800 gramów obierz i pokrój w cieniutkie piórka. Użyłam zwykłej cebuli, ale możesz też sięgnąć po cebulę czosnkową lub czerwoną. Bardzo dobrze smakuje też połączenie cebuli cukrowej, czerwonej i zwykłej (po jednej cebuli). Nagrzej dużą patelnię z grubym dnem. Zmniejsz moc palnika do trochę wyższej niż średnia. Dodaj cztery łyżki oleju roślinnego do smażenia lub smalcu. Na patelnię wyłóż całą cebulę. Zmniejsz moc palnika do trochę niższej niż średnia i smaż cebulkę przez około 25 minut, aż zrobi się szklista i rumiana. Co parę minut zamieszaj całość przy pomocy drewnianej łyżki, zaś pod koniec smażenia dodaj też pół płaskiej łyżeczki soli. Gdy cebula zrobi się miękka i lekko zarumieniona możesz zdjąć patelnię z palnika i odstawić na bok. Około 800 gramów wątróbki drobiowej, z indyka lub z kurczaka oczyść z żyłek i tłuszczu. Wątróbki z kurczaka nie trzeba kroić na mniejsze kawałki. Jeśli zaś szykujesz przepis z użyciem wątróbki z indyka, to polecam podzielić każdy kawałek jeszcze na pół. Kawałki wątróbek można dodatkowo lekko nakłuć widelcem. Wątroba ma w sobie sporo wody. Dzięki temu będzie znacznie mniej ""strzelać"" podczas smażenia. Każdy przygotowane kawałki wątroby polecam też osuszyć dodatkowo ręcznikiem papierowym. Do niewielkiej miseczki wsyp dwie płaskie łyżki mąki pszennej, czyli około 20 gramów mąki. Każdy kawałek wątróbki obtaczaj w mące i odkładaj na osobny talerz. Nagrzej drugą patelnię. Zmniejsz moc palnika do trochę wyższej niż średnia. Dodaj dwie łyżki oleju roślinnego do smażenia lub smalcu. Na dobrze nagrzaną patelnię z tłuszczem wyłóż obtoczone w mace kawałki wątróbki. Smaż je z obu stron po około półtorej do dwóch minut, na rumiano. Nie dawaj na patelnię zbyt dużo oleju. Mniej tłuszczu = mniej strzelania wątróbki na patelni. W razie potrzeby smaż wątróbkę w kilku turach. Kawałki wątróbki mogą się stykać w trakcie smażenia, jednak nie polecam kłaść ich jedna na drugiej. Podsmażoną wątróbkę przełóż na patelnię z zarumienioną cebulką. Dopiero w tym momencie solę wątróbkę (pół płaskiej łyżeczki). Dodaje też małą garść siekanej natki pietruszki oraz szczyptę świeżo mielonego pieprzu. Całość można też posypać słodką papryką (ja tego nie robię). Cebulkę z wątróbką podgrzewam razem nie dłużej niż pięć minut (można pod przykrywką), by wyrównać temperaturę i podać na talerze gorące danie. "	obiad	None
16	Karkówka w sosie	Około jednego kilograma ładnego mięsa karkowego wieprzowego pokrój w plastry o grubości około 1 cm. Mi wyszło tym razem dziewięć kotletów. Tak cienko pokrojonych kotletów nie trzeba dodatkowo rozbijać, ale warto osuszyć je w razie potrzeby ręcznikiem papierowym. Wszystkie kotleciki posyp z obu stron solą i pieprzem (na całość idzie płaska łyżeczka soli i pół łyżeczki pieprzu). Kotlety delikatnie tylko oprósz z obu stron mąką pszenną. Na wszystkie kotlety wystarczyła mi jedna łyżka mąki. Nagrzej dużą patelnię z grubym dnem. Zmniejsz moc palnika do trochę wyższej niż średnia. Dodaj dwie łyżki oleju roślinnego do smażenia lub smalcu. Kotlety karkowe kładź na nagrzaną patelnię i smaż z obu stron na rumiano. Kotlety nie powinny potrzebować więcej niż 2 minuty na stronę, ale pozwól im dobrze się zarumienić. Jeśli jednak zaczynają się palić i szybko ciemnieją, koniecznie zmniejsz moc palnika. Jeśli zaś po minucie są nadal blade i słabo się smażą - zwiększ moc palnika. W ten sposób podsmaż z obu stron wszystkie kotleciki karkowe. Kotlety należy przekładać z patelni od razu do garnka, ponieważ po chwili puszczają one ciemny sos, tak istotny w tym przepisie. Na tej samej patelni, na której smażone były kotlety karkowe podsmaż cebulę. Na patelnię dodaj dwie łyżki oleju do smażenia oraz obraną i poszatkowaną cebulę. Ja użyłam aż trzech, średniej wielkości cebul (zamiast cebuli zwykłej, można sięgnąć po czerwoną). Od razu po cebuli dodaj też cztery obrane i pokrojone w plastry ząbki czosnku. Cebulę z czosnkiem podsmażaj tak na średniej mocy panika przez około 20 minut, aż zrobi się szklista i rumiana. Co parę minut zamieszaj zawartość patelni przy pomocy drewnianej łyżki. Rumianą cebulkę z czosnkiem przełóż do garnka z kotletami karkowymi. Dodaj też resztę przyprawy, czyli: po płaskiej łyżeczce majeranku i słodkiej papryki; 1/4 łyżeczki ziaren kolendry; 3 ziarna ziela angielskiego; listek laurowy. Wlej też 1,5 szklanki wody lub bulionu warzywnego lub drobiowego. Garnek przykryj przykrywką i zagotuj karkówkę w sosie a następnie zmniejsz moc palnika, by karkówka tylko lekko mrugała. Karkówkę w sosie duś pod przykryciem około 45 minut lub też dłużej, aż mięso zrobi się idealnie miękkie. Przed wyłączeniem karkówki duszonej polecam jeszcze lekko zagęścić sos dodając do niego mąkę pszenną. Dwie płaskie łyżki mąki rozrób na gładkie i lejące ciasto z kilkoma łyżkami wody. Mąką z wodą nie może mieć grudek. Wlej połowę mieszanki do garnka i od razu mieszaj jego zawartość. Poczekaj aż karkówka w sosie zacznie się ponownie gotować i zdecyduj, czy osiągnięta gęstość sosu jest dla Ciebie zadowalająca. Jeśli nie, to wlej resztę mąki z wodą i raz jeszcze raz zagotuj karkówkę w sosie. 	obiad	None
17	Gołąbki	Potrzebujesz około 700 gramów mięsa wieprzowego. Według mnie najlepsza do gołąbków jest łopatka wieprzowa. Na gołąbki nada się również mieszanka karkówki z chudą szynką lub też  biodrówka, którą gorąco polecam. Mięso zmiel w maszynce na średnich oczkach. Jeśli nie masz maszynki, to polecam zakup mięsa u rzeźnika z możliwością zmielenia mięsa na miejscu w sklepie. Cebulę obierz i bardzo drobno poszatkuj. Zazwyczaj wybieram cebulę czosnkową lub zwykła białą, ale ta cukrowa też zbędzie dobra. Podsmażaj ją na oleju przez około 5 minut (lub trochę dłużej) i dodaj do miski ze zmielonym mięsem. Dodaj po płaskiej łyżeczce soli i pieprzu oraz dwie łyżki bułki tartej. Całość dobrze wymieszaj. Przygotuj duży, szeroki garnek. Wlej wody do 1/3 jego wysokości. Włącz palnik. Użyłam kapusty młodej, ale można też sięgnąć po kapustę starą lub kapustę pekińską. Liście kapusty można sparzyć na kilka sposobów. Ja proponuję najpierw usunąć nożem głąb. Należy wyciąć odwrotnie ułożony stożek z głąba. Wówczas łatwiej będzie zdejmować miękkie liście. Kapustę umieść we wrzącej już wodzie, dziurą po głąbie do dołu. Po dwóch minutach przekręć kapustę i poczekaj jeszcze 2-3 minut zanim zdejmiesz pierwsze liście. Zdejmuj po 2-3 liście. Zwijaj gołąbki i zdejmuj kolejne liście. (Z kapusty pekińskiej wystarczy zdjąć liście i zanurzyć je przez 2 minuty we wrzątku). Każdy liść posiada po środku grubszy nerw. Należy go delikatnie usunąć (nie za głęboko, ponieważ jest ryzyko wypadania farszu). Można również obciąć wystające zgrubienie ostrym nożem. Umieść w dłoni porcję farszu wielkości mandarynki. Lekko ją spłaszcz, wydłuż i przenieś na liść przy wyciętym nerwie. Złóż do środka boki liścia. Zwijaj ciasno gołąbka od grubszego nerwu, do krawędzi liścia na drugim jego końcu. Zwiń tak partiami wszystkie gołąbki póki starczy Ci farszu. Wodę z garnka wylej. Na jego dnie ułóż kilka liści, które były już za małe do zwijania gołąbków. Układaj obok siebie gołąbki. Ułożysz zapewne 2-3 warstw. Jeśli boisz się, że liście kapusty umieszczone na dnie mogą się przypalić, to polecam wyłożyć tam wcześniej kilka plasterków słoniny. Gołąbki zalej bulionem warzywnym lub drobiowym wymieszanym z przecierem pomidorowym. Przykryj garnek i gotuj je na małej mocy przez około 1,5 godziny. Pod koniec duszenia możesz dać łyżkę siekanej natki pietruszki lub koperku. Gołąbki podawaj od razu po ugotowaniu. Najlepiej smakują z ziemniakami z wody. Polej je delikatnym, rzadkim lekko pomidorowym rosołem i posyp dodatkowo świeżo siekanym koperkiem lub też natką pietruszki.  	obiad	None
18	Kotlet szwajcarski	Przygotuj około 500 gramów schabu środkowego, udźca cielęcego, szynki wieprzowej lub piersi z kurczaka lub indyka. Mięso podziel na pięć kotletów. Na blacie połóż złożoną na pół ściereczkę lub materiałową łapkę kuchenną. Na ścierce połóż deskę drewnianą. Na desce kładź po kolei kotlety i ubijaj tłuczkiem do mięsa, aż rozpłaszczą się do około 5-7 mm grubości (Kotlety szwajcarskie rozbija się na bardzo cienkie kotleciki. Ja wolę te nieco grubsze). Pamiętaj, by przed ubijaniem kotleta położyć najpierw na niego woreczek śniadaniowy i dopiero ubijać. Ubijając kotlety przez woreczek unikniesz pryskania wody z kotletów na całą kuchnię. Każdego ubitego kotleta posyp z obu stron solą i pieprzem. Każdego kotleta przykryj z jednej strony plastrem szynki (polecam szynkę szwarcwaldzką, ale i zwykła, dobrej jakości szynka cienko krojona będzie smaczna). Staraj się nie wychodzić z szynką poza zarys kotleta. Na plaster szynki kładź plaster sera żółtego (polecam ser szwajcarski, który jest dość miękki i idealnie rozlewa się pod wpływem temperatury). Każdego kotleta złóż na pół (tak jak ja). Możesz też zwijać je w rulonik (jeśli były dość cienko rozbite) lub też w kopertę. Jeśli używasz zwykłej szynki, która nie jest słona to zalecam trochę mocnej obsypać kotlety dodatkową szczyptą soli. Każdego kotleta tylko lekko obsyp z obu stron mąką pszenną (może być też ryżowa lub skrobia kukurydziana albo ziemniaczana). Jedna łyżka mąki powinna wystarczyć na wszystkie kotlety. Obtaczanie w mące nie jest jednak konieczne. W jednej miseczce umieść jajko i rozbełtaj je na gładko np. przy użyciu widelca lub rózgi kuchennej. Do drugiej miseczki wsyp około 50 gramów bułki tartej (może być bezglutenowa). Każdego kotleta cordon bleu maczaj najpierw w jajku a potem od razu obtaczaj w bułce tartej. Nie zapomnij o bokach. Kotlet szwajcarski smażymy na głębokim tłuszczu. Ja jednak nie wlewam go na patelnię tak dużo. Wystarczy kilka łyżek. Nagrzej dużą patelnię (średnica około 28 cm lub większa), by zmieścić na niej na raz wszystkie kotlety. Ja użyłam za małej patelni i nie chciałam ściskać na niej wszystkich kotletów, więc smażyłam je w dwóch turach. Kotlety kładź na patelnię dopiero wtedy, kiedy olej będzie już dobrze nagrzany. Kotlety smaż orientacyjnie, po kilka minut na stronę (4-5 minut). Przewracaj je na druga stronę, gdy zrobią się od spodu rumiane. Jeśli rumienią się za szybko, to zmniejsz moc palnika. Jeśli po kilku minutach są nadal dość blade, to zwiększ moc palnika. To jak długo będą się smażyły zależy od patelni, mocy palnika i grubości kotletów. Nie smaż ich jednak za krótko, by mięso nie pozostało w środku surowe. W ten sposób usmaż wszystkie kotlety po szwajcarsku. Mięso z kurczaka lub indyka może się smażyć trochę krócej.. po około 3 minuty na stronę. Moje schabowe po szwajcarsku podałam z podsmażonymi osobno pieczarkami. Doprawiłam je mieszanką przypraw składającą się z soli, pieprzu i słodkiej papryki. Do tego tylko świeże warzywa. Polecam też ziemniaki, kluseczki, czy też ulubioną kaszę np. gryczaną lub pęczak. W zestawie ulubiona surówka lub sałatka. Tutaj wszystko pasuje tak samo, jak do tradycyjnego schabowego, czy mielonych. 	obiad	None
19	Schab po cygańsku	"Potrzebujesz do 500 gramów dobrej jakości schabu bez kości. Ja wybieram schab środkowy, ale schab bliżej karkówki też będzie świetny. Kawałek schabu kroję na cztery grube plastry. Możesz też poprosić o pokrojenie kotletów już u rzeźnika z większego kawałka schabu. Jeden kotlet krój na grubość około 2 cm. Na blacie połóż złożoną na pół ściereczkę lub materiałową łapkę kuchenną. Na ścierce połóż deskę drewnianą. Na desce kładź po kolei kotlety i ubijaj tłuczkiem do mięsa, aż rozpłaszczą się do około 1 cm grubości. Pamiętaj, by przed ubijaniem kotleta położyć najpierw na niego woreczek śniadaniowy i dopiero ubijać. Ubijając kotlety przez woreczek unikniesz pryskania wody z kotletów na całą kuchnię. Każdego ubitego kotleta posyp z obu stron solą i pieprzem. Obierz ząbek czosnku i przepuść go przez praskę. Wymieszaj z łyżeczką musztardy (u mnie delikatesowa). Papkę z musztardy i czosnku wetrzyj w kotlety. Przygotuj naczynie żaroodporne o wymiarach około 34 x 22 cm (szklane, ceramiczne..). Naczynia niczym od środka nie smarujemy. Marchewki obierz i pokrój w ukośne plasterki o grubości do 3 mm. Połowę plasterków rozłóż na dnie naczynia. Na marchewkę wyłóż połowę cebul obranych i pokrojonych w krążki lub połówki krążków. Na warzywa wyłóż kotlety schabowe.. jeden obok drugiego. Na kotlety wyłóż druga połowę krążków cebuli a na cebulę resztę plasterków marchewki. Na tarce, na grubych oczkach zetrzyj około 130 do 150 gramów dobrej jakości żółtego sera i rozłóż po całej powierzchni naczynia. Lekko przyklep starty ser i wyłóż na niego trzy łyżki sprawdzonego, prawdziwego majonezu. Naczynie przykryj przykrywką lub ewentualnie folią i umieść w piekarniku nagrzanym do 185 stopni. Wybierz środkową półkę w piekarniku a pieczenie ustaw na góra/dół. Jeśli masz tylko termoobieg to ustaw 175 stopni. Po godzinie pieczenia zdejmij przykrywkę z naczynia i schab po cygańsku piecz jeszcze przez 20 minut. W tym czasie ser i majonez ładnie się zarumienią. Moje kotlety schabowe po cygańsku podaję zazwyczaj z tłuczonymi ziemniakami. Do tego domowe ogórki kiszone oraz pyszne buraczki zasmażane. Schab wychodzi super soczysty a warzywa rewelacyjne. Zapieczona warstwa z sera i majonezu sprawia, że danie nie tylko pachnie i wygląda apetycznie, ale ma też bardzo urozmaiconą strukturę. Chrupkość panierki, miękkość warzyw a w środku soczyste mięso. Na dnie naczynia zbierze się zapewne również trochę ""rosołu"". Przy dobrej jakości składnikach będzie on bardzo smaczny. Nie wylewaj go. Możesz nim polać ziemniaki, przelać i zagęścić lekko pod sos lub też użyć do zupy warzywnej. "	obiad	None
20	Kaszanka z grilla	Cebulę zawsze szykuję sobie nawet dzień wcześniej. Wystarczy wówczas podgrzać ją na koniec z ugrillowaną już kaszanką. Dwie duże lub trzy średnie cebule (czosnkowa, zwykła lub czerwona) obierz i pokrój w piórka. Przygotuj sobie małą lub średnią patelnię z grubym dnem. Zacznij ją nagrzewać. Dodaj cztery łyżki oleju do smażenia. Na patelnię wyłóż pokrojoną cebulę i podsmażaj ją na trochę niższej niż średnia moc palnika przez około 15 minut. Co parę minut zamieszaj cebulę przy pomocy drewnianej łyżki. Pod koniec dodaj też dwie łyżki Musztardy Kieleckiej Delikatesowej oraz tyle samo Ketchupu Kieleckiego Łagodnego. Oba produkty są już dostępne w nowych wygodniejszych opakowaniach. Całość zamieszaj, wyłącz i odstaw... taka cebulka jest pyszna! Przygotuj sobie sześć dobrej jakości kaszanek. Kaszanki układaj na średnio nagrzanym grillu lub na patelni grillowej. W trakcie grillowania pamiętaj o tym, by kontrolować stopień przypieczenia kaszanek. Warto co kilka minut lub częściej przekręcać je na druga stronę. To jak szybko będą gotowe do zjedzenia zależy od wielkości kawałków oraz tego, jakiego grilla używasz. Na grillu ogrodowym na węgiel kaszanki mogą się szybciej podpiekać, więc uważaj z temperaturą i ogniem. Na grillu elektrycznym masz większą kontrolę i może to potrwać znacznie dłużej. Kaszanki grilluję około 15 minut na małej lub średniej mocy, by ładnie się podpiekły i były w środku gorące, ale by nie pękały. Ładnie podpieczone kaszanki można podać z gorącą cebulką, która została wcześniej przygotowana. Nie trzeba wówczas używać metalowych tacek i folii. Do kaszanki i cebuli podawaj świeże pieczywo oraz ulubione surówki lub świeże warzywa. Polecam pomidory malinowe z cebulką lub szczypiorkiem lub ogórki małosolne. Na stole nie powinno zabraknąć też ketchupu i musztardy do smaku. Dla urozmaicenia (pod koniec grillowania) można też kaszanki umieścić w naczynku z folii aluminiowej lub na metalowej patelni. Po jednej stronie wyłóż też porcję cebulki i podgrzewaj kilka minut. Bardzo ładnie wygląda też kieszonka na kapustę. Skórę w kaszance natnij wzdłuż pod koniec grillowania kaszanki. Środek wypełnij cebulką a następnie podgrzewaj całość przez kilka minut. Warto wiedzieć, że dokładnie tak samo jak cebulę można też przygotować kapustę kiszoną. Zatem zamiast podsmażać piórka z cebuli można podsmażyć lekko posiekaną kapustę kiszoną. Kapustę podsmażaj krócej, bo do 10 minut. Na koniec jeszcze musztarda i ketchup i gotowe. Jeśli masz ochotę na połączenie cebuli i kapusty, to śmiało.. po pięciu minutach podsmażania cebuli dodaj też kapustę kiszoną (pół na pół) i postępuj tak samo, jak to wcześniej opisałam :)	obiad	1
21	Kotlet pożarski	Jedną podwójną pierś z kurczaka osusz i oczyść z ewentualnych żyłek lub chrząstki. Filety możesz albo super drobno posiekać nożem, albo też zmielić w maszynce do mielenia mięsa na największych oczkach. Od bułki paryskiej odkrój piętkę wielkością zbliżoną do klasycznej kajzerki. Bułkę umieść w miseczce. Do miski wlej też pół szklanki mleka i odstaw bułkę w mleku do namoczenia. Poczekaj, aż mleko całkowicie wsiąknie w bułkę. Do naczynia z posiekanym lub zmielonym mięsem z kurczaka dodaj bardzo dokładnie odciśniętą z płynu bułkę (wcześniej moczoną w mleku, wodzie lub w bulionie). Dodaj też garść drobno posiekanej natki pietruszki. Wbij jedno małe jajko lub też tylko żółtko z jajka dużego. Na koniec wsyp też pół łyżeczki soli oraz pół płaskiej łyżeczki pieprzu. Bardzo dokładnie wymieszaj całą masę. Ja robię to ręcznie przez całe pięć minut. Jeśli mięso nie było zbyt mokre oraz bułka była dobrze odciśnięta z nadmiaru płynu, to nie ma potrzeby zagęszczenia masy pod kotlety. Ja tego nie robię, jednak jeśli okaże się, że masa jest za luźna to dodaj do niej łyżkę bułki tartej. Mniej więcej 1/3 bułki paryskiej (do 120 gramów) pokrój najpierw w kromki. Z kromek wyjmij miękką część i super drobno ją posiekaj. Skórki pokrój w cienkie paski wzdłuż i również bardzo drobno je posiekaj. Nagrzej dużą patelnię i wyłóż na nią mini grzanki i okruszki. Patelnia ma być sucha, bez żadnego tłuszczu. Okruszki i mini grzanki praż tak około 10 minut na średniej mocy panika. Cały czas mieszaj je przy pomocy drewnianej szpatułki. Po tym czasie zdejmij patelnię z palnika a podsuszone grzanki przełóż do szerszej miseczki. Gdy grzanki i okruszki przestygną, zrobią się chrupiące. Woda odparowała, więc można je dodatkowo pokruszyć na drobniejsze kawałeczki. Wystarczy zrobić to w dłoni i kilkakrotnie rozetrzeć grzanki na mniejsze kawałki. Powstaną wówczas większe i mniejsze grzanki a część zamieni się w domową bułkę tartą. Łyżką stołową (taka do zupy) nabieraj porcje na kotleta (masa nie jest ani za luźna, ani za sztywna). Masę wielkości mniejszej mandarynki umieszczaj w misce z grzankami i okruszkami. Kilkukrotnie obtaczaj masę pod kotleta a następnie uformuj w dłoniach kotleta i raz jeszcze obtocz go w uprażonej bułce. Gotowe do smażenia kotleciki odkładaj na talerz. W ten sposób przygotuj sobie wszystkie kotlety pożarskie. Mi wyszło ich równo 17. Przygotuj sobie średnią lub dużą patelnię z grubym dnem. Zacznij ją nagrzewać. Dodaj dwie łyżki masła klarowanego (może być też dobry smalec wieprzowy, gęsi lub w ostateczności olej do smażenia, jednak smażone na maśle pachną i smakują najlepiej). Kotlety pożarskie smaż orientacyjnie, po kilka minut na stronę. Przewracaj je na druga stronę, gdy zrobią się od spodu rumiane. Jeśli rumienią się za szybko, to zmniejsz moc palnika. Jeśli po kilku minutach są nadal dość blade, to zwiększ moc palnika. To jak długo będą się smażyły zależy od patelni, mocy palnika i grubości kotletów. Po każdej serii uzupełnij masło ma patelni, ponieważ grzanki, którymi obtoczone są kotlety chłoną sporą ilość tłuszczu z patelni. W ten sposób usmaż wszystkie kotlety pożarskie. 	obiad	None
22	Kofta	Aby zrobić sześć porcji, czyli ugrillować sześć sporych szaszłyków potrzebujesz 600 gramów mięsa. Możesz użyć wyłącznie jednego rodzaju mięsa lub łączyć kilka mięs ze sobą. Moja mieszanka to 400 gramów ligawy wołowej oraz 200 gramów trochę tłustszej jagnięciny. Możesz też śmiało użyć samą wołowinę (np. łopatkę lub mieszankę ligawy i łopatki), samą baraninę lub jagnięcinę, mięso z kurczaka.. Wybieraj nie za tłuste mięso. Przygotowane mięsa zmiel w maszynce na średnich oczkach. Potrzebujesz jeszcze suszone oraz świeże zioła i parę innych składników. Z ziół suszonych będą to: po łyżeczce kolendry, soli i słodkiej papryki; po pół łyżeczki pieprzu i ostrej papryki; po 1/3 łyżeczki cynamonu i kuminu (kminu rzymskiego). Kawałek imbiru obierz i bardzo drobno posiekaj. Ząbki czosnku również obierz i przepuść przez praskę. Natkę pietruszki posiekaj drobno. Kawałek cebuli również drobniutko posiekaj. Do miski ze zmielonym mięsem dodaj wszystkie suszone zioła i świeże, posiekane drobno składniki. Całość wyrabiaj ręcznie przez przynajmniej pięć minut, by masa była idealnie jednolita. Drewniane patyczki do szaszłyków namocz w zimnej wodzie, by podczas pieczenia/smażenia/grillowania nie przypalały się. Z masy mięsnej formuj kulę wielkości mandarynki a następnie wydłużaj ją na kształt cepelina. Nadziewaj kotleta przez środek, wzdłuż wydłużonego kotleta, aż do końca. Już na patyczku popraw jeszcze kształt i szykuj kolejną koftę. W ten sposób przygotuj wszystkie szaszłyki. U mnie było ich sześć, ale możesz zrobić też mniejsze i węższe kofty lub też naziewać na patyczki okrągłe, małe kulki mięsa (np. po trzy na patyczek). Po przygotowaniu wszystkich koft każdą sztukę natłuść z wierzchu. Aby to zrobić wystarczy Ci jedna łyżka oliwy lub oleju do smażenia. Najlepiej robić to natłuszczonymi dłońmi poprawiają przy okazji kształt koft na patyczku. Kofty są już gotowe do upieczenia. Można je upiec w piekarniku, na grillu lub też usmażyć na patelni. Swoje kofty grillowałam na średniej mocy po około 7-10 minut na stronę. Podobnie zrobisz je na lekko natłuszczonej patelni. Aby zrobić kofty z piekarnika musisz najpierw nagrzać piekarnik do 200 stopni (najlepiej z opcją grillowania) i piec je po około 15-20 minut (w połowie pieczenia warto je odwrócić na drugą stronę). 	obiad	None
23	Boczek pieczony	Surowy boczek wieprzowy bez skóry oraz żeber powinien ważyć 1300 - 1500 gramów. Kawałek mięsa może mieć chrząstki. Boczek osusz ręcznikiem papierowym. Przygotuj sobie zestaw ziół do natarcia mięsa. Potrzebujesz: łyżeczkę soli, łyżkę majeranku, 2 listki laurowe i pół łyżeczki pieprzu. Trzy ząbki czosnku obierz i przepuść przez praskę. Listki laurowe pokrusz na mniejsze kawałki. Wymieszaj przyprawy z czosnkiem. Natrzyj nimi dokładnie całe mięso z obu stron. Boczek zawiń szczelnie w folię przezroczystą spożywczą i odłóż do lodówki na minimum 12 h (najlepiej na całą noc). Po tym czasie odwiń boczek i zostaw na blacie kuchennym, by mięso nabrało temperatury pomieszczenia. Ja dołożyłam jeszcze gałązkę rozmarynu. Boczek wraz z całą marynatą umieść w naczyniu żaroodpornym tłustszą stroną do góry. Przed pieczeniem można posmarować go jeszcze łyżką płynnego miodu i posypać łyżeczką słodkiej papryki. Nie jest to jednak konieczne. Do naczynia z boczkiem wlej jeszcze około pięciu łyżek zwykłej wody lub bulionu. Formę przykryj szczelnie i umieść w piekarniku nagrzanym do 200 stopni. Opcja pieczenia góra/dół i środkowa półka w komorze piekarnika. Po godzinie pieczenia można zdjąć przykrywkę/folię i przez ostatnie 15 minut podpiec boczek o góry. Upieczony boczek można od razu wyjąć z piekarnika.	obiad	1
24	Kotlety mielone	"Do zrobienia ośmiu sporych kotletów mielonych potrzebujesz około 500 gramów mięsa wieprzowego. Według mnie najlepsza do mielonych jest łopatka wieprzowa. Zakupiłam dość tłustą łopatkę, ponieważ taką właśnie lubimy, ale możesz też wybrać w sklepie znacznie chudszy kawałek mięsa. Na kotlety mielone nada się również mieszanka karkówki z chudą szynką lub też  biodrówka, którą gorąco polecam. Mięso zmiel w maszynce na średnicy oczkach. Jeśli nie masz maszynki, to polecam zakup mięsa u rzeźnika z możliwością zmielenia mięsa na miejscu w sklepie. Średniej wielkości cebulę bardzo drobno posiekaj. Nagrzej małą patelnię z niewielką ilością tłuszczu (polecam smalec wieprzowy lub smalec gęsi). Cebulkę podsmażaj na odrobinę wyższej niż mała moc palnika przez 10-15 minut, do ładnego zarumienienia się cebuli. Pół świeżej lub czerstwej kajzerki (może być też inna mała bułeczka) namaczaj przez kilka minut w wodzie, mleku lub dowolnym bulionie. Bułeczka ma się dobrze namoczyć. W środku nie może pozostać sucha. Następnie ostrożnie, ale dokładnie odciśnij ją z nadmiaru płynu. Odciskaj ją w dłoniach kilka razy uciskając bułeczkę, by jak najwięcej płynu uciekło przez palce. Do miski ze zmielonym mięsem dodaj pół namoczonej i odciśniętej z płynu bułeczki. Wbij jedno małe lub średnie jajko. Dodaj całą przestudzoną cebulkę z patelni. Dodaj nieduży ząbek czosnku przepuszczony przez małą praskę. Wsyp też płaską łyżkę majeranku oraz płaską łyżeczkę soli i pół płaskiej łyżeczki pieprzu. Zacznij wyrabiać masę mięsną pod kotlety mielone. Ja mieszam masę dłońmi, ponieważ tak jest mi najwygodniej i widzę oraz czuję, czy masa jest dokładnie wymieszana. Masę mięsną mieszam tak przez przynajmniej pięć minut, aż będzie idealnie jednolita. Sprawdzam, czy mogę z niej uformować kotleta, który zachowa kształt i nie ""rozleje"" się i dopiero wtedy decyduję, czy dodać bułkę tartą. Zazwyczaj dodaję do masy nie więcej niż dwie łyżki dobrej jakości bułki tartej. To bardzo ważne, by nie dodać do masy za dużo bułki tartej. Gdy jestem już zadowolona z konsystencji masy, próbuję jak smakuje. Wiem, że wiele osób boi się jeść surowe mięso, dlatego też nie nalegam, by sprawdzać czy smak jest odpowiedni. Zazwyczaj nie doprawiam już masy. Przy podanych przeze mnie proporcjach składników jestem zadowolona ze stopnia doprawienia masy pod mielone. Z masy pod mielone formuj kotlety. Jeden kotlet ważył u mnie około 90-95 gramów. Masę podzieliłam zatem na osiem kotletów. Każdego kotleta formowałam w dłoni na idealną kulkę, którą następnie lekko wydłużałam i spłaszczałam. Jeśli kawałki cebuli znajdują się na wierzchu kotleta i boisz się, że odpadną podczas smażenia, to delikatnie wciśnij je palcem wgłąb masy i ponowienie nadaj odpowiedni kształt pod kotleta. Każdego kotleta obtaczałam delikatnie w bułce tartej. Jak widać na zdjęciu poniżej, kotlety są idealnie gładkie. To efekt długiego wyrabiania masy oraz jej odpowiedniej konsystencji. Do obtoczenia wszystkich kotletów nie użyłam więcej niż dwie łyżki bułki tartej. Przygotuj sobie średnią lub dużą patelnię z grubym dnem. Zacznij ją nagrzewać. Dodaj 2-3 łyżki smalcu (u mnie smalec gęsi, ale może być też dobry smalec wieprzowy lub w ostateczności olej do smażenia). Przed umieszczeniem kotletów na patelni, jeszcze delikatnie spłaszcz każda sztukę w dłoni, bowiem kotlety mielone kurczą się podczas smażenia. Kotlety smaż orientacyjnie, po kilka minut na stronę. Przewracaj je na druga stronę, gdy zrobią się od spodu rumiane. Jeśli rumienią się za szybko, to zmniejsz moc palnika. Jeśli po kilku minutach są nadal dość blade, to zwiększ moc palnika. To jak długo będą się smażyły zależy od patelni, mocy palnika i grubości kotletów. W ten sposób usmaż wszystkie kotlety mielone. Kotlety mielone podaję zazwyczaj z tłuczonymi ziemniakami, kopytkami lub kluskami śląskimi. Czasem mielone podaję też z kaszą gryczaną lub kaszą pęczak. Do mielonych pasuje mizeria, buraczki na ciepło lub też rozmaite surówki z kapustą. Marchewka na ciepło też będzie pyszna :)"	obiad	None
25	Bitki wołowe	Najważniejsze w bitkach jest mięso wołowe. Kupuj tylko mięso ze sprawdzonego źródła. Nie polecam wołowiny sprzedawanej na tackach z marketu. Na bitki wołowe najlepsze będzie mięso od udźca: krzyżowa lub zrazowa. Drugie w kolejności polecam mięso od karku, czyli rozbratel lub ewentualnie łopatkę wołową. Potrzebujesz około 900 gramów, do kilograma mięsa w jednym kawałku. Wołowinę pokrój w plastry grubości około 1 - 1,5 cm. Każdy plaster mięsa rozbij dodatkowo tłuczkiem. Mięso wołowe nie rozbija się z taką łatwością jak wieprzowe, więc nie martw się, jeśli nie spłaszczy się znacząco. Każdy plaster mięsa oprósz z obu stron świeżo mielonym pieprzem (łącznie pół płaskiej łyżeczki.. pozostałe pół zostaw na potem). Kawałki wołowiny są duże, jednak podczas podsmażania skurczą się. Patelnię o średnicy minimum 24 cm dobrze nagrzej. Na patelnię dodaj dwie łyżki smalcu gęsiego lub ewentualnie wieprzowego. W ostateczności użyj oleju do smażenia (wówczas daj 4 łyżki oleju). Na nagrzany olej kładź pastry mięsa wołowego. Kładź jeden plaster. Odczekaj chwilę i kładź kolejny.. Jeśli położysz całe mięso na raz, to wołowina zamiast się smażyć, zacznie się gotować. Plastry mięsa smaż na rumiano z obu stron po około trzy minuty. Jeśli mięso za szybko się rumieni, to zmniejsz moc palnika. Jeśli nie rumieni się wcale, to oczywiście zwiększ moc palnika. Gotowe plastry mięsa przekładaj przy pomocy szczypiec do osobnego garnka (na razie nie umieszczaj garnka na palniku). Usmaż tak wszystkie kotlety wołowe. Smaż je na tej samej patelni, na tym samym tłuszczu. Na patelni powinno zostać sporo tłuszczu i sosu z mięsa. Nie wylewaj go. Na patelni po mięsie podsmaż cebulę i czosnek. Dwie średnie cebule obierz i pokrój tak jak lubisz. Ja pokroiłam je w piórka a następnie jeszcze na pół. Jeśli lubisz cebulę w sosie, to śmiało możesz też wkroić i trzy cebule. Ząbki czosnku obierz i pokrój w plasterki. Cebulę podsmażaj razem na tłuszczu i sosie po mięsie. Ustaw trochę niższą niż średnia moc palnika. Po 12 minutach dodaj czosnek a po kolejnych trzech minutach czosnek i cebula powinny być już wystarczająco rumiane. Od czasu do czasu zamieszaj całość przy pomocy drewnianej łyżki. Całą zawartość patelni przełóż do garnka z podsmażoną wołowiną. Na patelnię wlej dwie szklanki wody. Zagotuj wodę na patelni i przelej do garnka (w ten sposób zbierzesz z patelni resztki sosu). Możesz też wlać do garnka dwie szklanki wrzątku bez przelewania go na patelnię. W garnku umieść też trzy listki laurowe, 4 ziarna ziela angielskiego, płaską łyżeczkę soli i pozostały pieprz (pół płaskiej łyżeczki). Całość lekko przemieszaj. Garnek przykryj przykrywką i zagotuj całość. Po zagotowaniu zmniejsz moc palnika do takiej, by mięso w sosie tylko lekko mrugało. W ten sposób duś bitki wołowe w sosie przez pełną godzinę. Po godzinie sprawdź, czy mięso jest już wystarczająco miękkie i kruche. To jak szybko zmięknie wołowina zależy głównie od tego, jakiego rodzaju mięso było użyte. Zatem bitki wołowe można dusić od 60 do nawet 120 minut. Moje bitki potrzebowały łącznie 90 minut duszenia w sosie. Sprawdź smak sosu i zdecyduj, czy jest już odpowiedni (możesz bowiem dodać jeszcze trochę soli, pieprzu lub może szczyptę chili). Jedną łyżkę mąki pszennej (ewentualnie skrobi ziemniaczanej lub kukurydzianej) rozprowadź w niewielkiej ilości ziemnej wody a następnie wlej do garnka z bitkami i sosem. Od razu zamieszaj całość i gotuj jeszcze do dwóch minut, aż sos lekko zgęstnieje. 	obiad	None
26	Gulasz wieprzowy	Zacznijmy od mięsa wieprzowego. Potrzebujesz około jednego kilograma mięsa (Może być trochę mniej. Wystarczy nawet 800 gramów). Najpyszniejszy gulasz wychodzi mi zawsze na łopatce wieprzowej, ale możesz też użyć samej szynki lub też wymieszać szynkę z karkówką w proporcjach pół na pół. Mięso pokrój na nieduże kawałki na jeden kęs. Postaraj się, by kawałki mięsa były mniej więcej tej samej wielkości, czyli do 2 x 2 cm. Do miski z kawałkami mięsa wsyp też przyprawy: 2 łyżki słodkiej papryki, po pół łyżeczki soli i pieprzu oraz symboliczna szczypta chili. Cztery duże ząbki czosnku obierz i przepuść przez praskę. Jeśli nie masz świeżego czosnku, to dodaj jedną łyżkę suszonego. Dokładnie wymieszaj mięso z przyprawami i czosnkiem. Nagrzej dużą i głęboką patelnię i roztop na niej 20 gramów dobrej jakości smalcu wieprzowego lub gęsiego (pozostałe 50 gramów zostawiamy do usmażenia warzyw). Na patelnię wyłóż kawałki mięsa. Podsmażaj je na trochę wyższej niż średnia moc palnika przez 25 minut (taka samo długo podsmażasz zarówno szynkę, jak i łopatkę, czy mięso karkowe). Co jakiś czas zamieszaj mięso. Cały czas podsmażaj je też bez przykrywki. W trakcie smażenia mięsa przygotuj warzywa. Potrzebujesz dwie duże lub trzy średnie cebule, dwie większe marchewki oraz dwie średniej wielkości czerwone papryki. Cebule możesz zamienić na dużego pora. Jeśli chodzi i papryki, to możesz też zamienić jedną czerwoną paprykę na paprykę żółtą lub pomarańczową. Nagrzej średniej wielkości patelnię i roztop na niej pozostałe 50 gramów smalcu. Dodaj obraną i pokrojoną na małe kawałki cebulę. Ja pokroiłam ją w piórka, które przekroiłam jeszcze na pół. Podsmażaj ją tak przez pięć minut a następnie dodaj też obrane i pokrojone w półplasterki marchewki. Całość wymieszaj i podsmażaj na trochę niższej niż średnia moc palnika przez kolejne 15 minut. Patelni nie przykrywaj przykrywką. Co parę minut zamieszaj warzywa przy pomocy drewnianej łyżki. Po tym czasie dodaj jeszcze oczyszczone z gniazda nasiennego i pokrojone na mniejsze kawałki papryki. Warzywa zamieszaj i smaż ostatnie 10 minut. Wszystkie warzywa z patelni przełóż na głęboką patelnię z podsmażonym już mięsem. Wlej też dwie szklanki (500 ml) domowego bulionu warzywnego lub mięsnego. Wymieszaj dokładnie gulasz wieprzowy i gotuj przez 20 minut na małej mocy palnika (bez przykrywki). Na koniec dodaj do gulaszu koncentrat pomidorowy. Ja dodałam trzy łyżki koncentratu, ale możesz dodać go trochę mniej lub więcej. Gulasz z dodatkiem koncentratu zrobi się bardziej gęsty i zawiesisty. Jeśli zamiast koncentratu dodasz np. przecier z pomidorów lub też obrane i posiekane świeże pomidory, to sos w gulaszu będzie trochę rzadszy. Możesz zawsze lekko zagęścić gulasz przez dodanie do niego skrobi ziemniaczanej. Wówczas płaską łyżkę skrobi/mąki ziemniaczanej wymieszaj dokładnie z kilkoma łyżkami wody lub bulionu i wlej do lekko mrugającego gulaszu. Od razu zamieszaj gulasz. Gulasz wyłącz po około jednej minucie od dodania wody ze skrobią. Sos w gulaszu powinien zgęstnieć i zrobić się bardziej szklisty. Zanim jednak wyłączysz gulasz, sprawdź jego smak. Być może wolisz bardziej słony gulasz i dodasz do niego trochę soli. Jeśli gulasz wieprzowy ma być ostrzejszy, to dodaj do niego więcej pieprzu lub chili. 	obiad	None
27	Potrawka z kurczaka	Z gotowego rosołu drobiowego wyjmij całe mięso i warzywa. Z kurczaka zdejmij całe mięso, zaś skóry oraz chrząstki i kości wyrzuć. Po obraniu całego kurczaka otrzymałam około 400-500 gramów samego mięsa. Do potrawki możesz też wykorzystać jeden, obrany korzeń pietruszki, jednak możesz go pominąć i nie dodawać do potrawki z kurczaka. Warto jednak dodać jak najwięcej marchewki z rosołu. Ja użyłam około 180 gramów gotowanej marchewki. Były to dwie średnie sztuki. Z rosołu odlej tez 2,5 szklanki samego bulionu. Na średniej wielkości patelni roztop dwie łyżki masła klarowanego (może być też olej roślinny). Ustaw średnią moc palnika. Gdy masło będzie już dobrze rozgrzane, wsyp też dwie pełne, ale nie czubate łyżki mąki pszennej. Całość energicznie mieszaj przy pomocy drewnianej łyżki, by pozbyć się ewentualnych grudek. Do pieniącej się na patelni mąki wlej dwie i pół szklanki, czyli nie więcej niż 625 ml odlanego z rosołu bulionu. Całość mieszaj delikatnie, aż sos ponownie się zagotuje. Wsyp 100 gramów mrożonego groszku (może być też świeży. Zanim dodam mrożony groszek na patelnię, zawsze najpierw zalewam go przez sitko wodą z kranu. Pozbywam się w ten sposób ewentualnej zamrożonej glazury, która pojawia się na groszku. Sitko trzymam nad zlewem). Groszek gotuje się błyskawicznie. Jest miękki już po 3-4 minutach gotowania w sosie. Sos przed dodaniem reszty składników lekko gęstnieje, ale może sprawiać wrażenie mało zawiesistego. Nic się nie martw.. po dodaniu marchewki i mięsa będzie miał idealną konsystencję. Na patelnię, z prawie gotowy sosem, wyłóż też pokrojone na mniejsze kawałki - marchew oraz pietruszkę z rosołu. Mięso kurczaka wyjęte z rosołu podziel w dłoniach na mniejsze kawałki i również dodaj do sosu. Całość zamieszaj i posyp odrobiną soli i pieprzu. Po ponownym zagotowaniu sprawdź smak sosu i zdecyduj, czy chcesz do niego dodać więcej soli, czy pieprzu. Dzięki śmietance sos jest bardziej aksamitny i kremowy. Sok z cytryny wyostrza wszystkie inne smaki i sprawia, że potrawka jest bardziej wyrazista. Zawsze polecam też posiekać świeżą natkę pietruszki lub też koperek. Potrawka z kurczaka świetnie smakuje podana z ryżem. Do potrawki pasują tez ziemniaki oraz kasza pęczak lub wstążki z makaronu ryżowego.  	obiad	None
28	Spaghetti Carbonara	Wybór tłuszczu do zrobienia oryginalnej carbonary zazwyczaj wywołuje dużo emocji i prowokuje do dyskusji. Jeśli chcemy zrobić spaghetti alla carbonara, to śmiało możemy sięgnąć nawet boczek parzony.. jeśli ktoś woli. Oryginalnie sięgamy jednak po Guanciale, czyli część policzka wieprzowego (podsuszony, dojrzewający) oraz ewentualnie lub Pancetta (rodzaj dojrzewającego boczku wieprzowego). Jeśli nie możemy zdobyć takiego mięsa, to możemy zastąpić je ładnym boczkiem surowym (Szukaj wówczas boczku se skórą) lub w ostateczności boczkiem surowym wędzonym. W boczku surowym skórę usuń a mięso ze słoniną pokrój w drobną kostkę lub na małe paseczki. Ja używam 300 gramów boczku surowego. Wybierz dużą patelnię. Pokrojone mięso umieść na zimnej patelni. Ustaw trochę wyższą niż mała moc palnika i czekaj, aż tłuszcz się wytopi a mięso zarumieni. Podczas podsmażania zamieszaj kilka razy całość. Odstaw patelnię na bok. W przepisie używamy sporej ilości makaronu, więc potrzebujemy też więcej żółtek. Oddziel białka od żółtek. Białka umieść w szklanym naczyniu i wykorzystaj przy okazji do bezy. Do carbonary potrzebujesz osiem żółtek jajek. Część Włochów daje same żółtka, część zaś całe jajka. Jeśli chcesz dać też całe jajka, to polecam użyć pięć żółtek plus dwa całe jajka. Same żółtka, czy też żółtka z białkami wymieszaj dokładnie na jednolity płyn np. przy pomocy rózgi kuchennej. Kolejnym bardzo ważnym składnikiem spaghetti carbonara jest ser. Potrzebujesz około 100 g sera owczego Pecorino Romano (więcej lub mniej.. jak wolisz). Jest to super aromatyczny i pyszny ser owczy dojrzewający. Ser zetrzyj na bardzo drobnych oczkach. Polecam specjalne tarki do twardych serów. Jeśli nie masz tego sera, to w ostateczności możesz też sięgnąć po ser Parmigiano Reggiano. Włosi używają go w zastępstwie do Pecorino lub też mieszają oba sery. Część startego sera wymieszaj z masą jajeczną. Dodaj też solidną szczyptę świeżo mielonego pieprzu. Ponieważ użyłam boczku surowego, to dodałam też szczyptę soli. Jeśli używasz Pancetta lub Guanciale, to nie dodawaj soli. Gdy masz już przygotowane wszystkie składniki, możesz ugotować makaron spaghetti. Możesz też zacząć go gotować w trakcie szykowania sosu. Do garnka wlej wodę i zagotuj. Na ugotowanie 500 gramów suchego makaronu potrzebujesz 5 litrów wody. Wodę posól dopiero, gdy zacznie się gotować. Do wrzątku wsyp łyżkę soli. W garnku umieść makaron i gotuj al dente. Gdy makaron zmięknie na tyle, by całkowicie zanurzyć się w wodzie, możesz go zamieszać. Ugotowany powinien być sprężysty, ale nie łamać się po nawinięciu na palec. Makaron spaghetti gotuję zazwyczaj o minutę dłużej, niż zaleca producent na opakowaniu. Ugotowany makaron przełóż na durszlak i od razu na patelnię z boczkiem i tłuszczem (patelnia musi być już zdjęta z palnika). Makaron ma być mokry. Uwaga - odlej sobie jedną szklankę wody, w której gotował się makaron. Zamieszaj całość. Po chwili wlej masę jajeczną z tartym serem i ponownie wymieszaj wszystko. Całość mieszaj energicznie. Nie podgrzewaj carbonary na patelni, by masa jajeczna się nie ścięła. Spaghetti carbonara podawaj od razu. Możesz sprawdzić smak i dodać ewentualnie więcej świeżo mielonego pieprzu lub też dolać odrobinę wody, w której gotował się makaron carbonara. Każdą porcję posyp jeszcze resztą startego sera.. wedle uznania. 	obiad	None
29	Schab ze śliwką	"Wybierz ładny i równy kawałek schabu środkowego lub ewentualnie schabu bliżej karku. Mięso powinno ważyć około jednego kilograma. Schab umyj szybko i sprawnie (nie za długo) w zlewie pod zimną, bieżącą wodą i osusz od razu ręcznikiem papierowym. Jeśli Twoje mięso z jednej strony pokryte jest warstwą tłuszczyku, to nie odcinaj go. Taki tłuszczyk zabezpiecza mięso przed wysuszeniem w piekarniku. Zawsze też myj zlew po myciu mięsa. Przez środek kawałka schabu utwórz kanał, który wypełnisz suszonymi śliwkami bez pestek. Polecam użyć długiego i cieńszego noża. Natnij mięso na środku i powoli przebijaj się na drugi koniec. W razie potrzeby lekko poszerz otwór z obu stron. Przygotuj sobie przyprawy, którymi obłożysz schab do marnowania. Będą to: pełna łyżka majeranku; jedna płaska łyżeczka soli; po pół łyżeczki czarnego pieprzu oraz  pieprzu ziołowego; trzy ząbki czosnku przepuszczone przez praskę lub też łyżka czosnku w proszku. Otwór zrobiony w mięsie wypełnij całymi suszonymi śliwkami bez pestek. Do kilogramowego kawałka schabu ""wcisnęłam"" 150 gramów śliwek. Kawałek schabu (zaraz po faszerowaniu a przed natarciem ziołami) możesz związać dodatkowo w kilku miejscach nicią do pieczenia mięsa. Taki sznurek kuchenny jest świetny, ponieważ dzięki niemu schab zachowuje bardziej zaokrąglony kształt. Natrzyj schab przyprawami i czosnkiem. Gotowe do pieczenia mięso zawiń szczelnie w folię. Schab odłóż do lodówki na minimum trzy godziny. Taki schab ze śliwką możesz marynować śmiało nawet do 48 godzin. W dniu pieczenia zdejmij folię a mięso przełóż do dowolnego naczynia żaroodpornego. Mięso polej od góry dwiema łyżkami oleju. Ten schab ze śliwką piekłam bez rękawa, czyli również bez przykrywania foremki przykrywką. Do foremki ze schabem wlej pół szklanki wody. Naczynie ze schabem umieść w piekarniku nagrzanym do 200 stopni z grzaniem góra/dół. Wybierz środkową półkę piekarnika. Schab piecz tak przez 10 minut. Po tym czasie zmniejsz moc do 160 stopni i piecz mięso przez kolejne 50 minut. W trakcie pieczenia polecam przynajmniej dwa razy polać mięso zebranym na dnie foremki sosem. Najlepsze do tego są pipety do mięs i sosów. Schab ze śliwką możesz wyjąć z piekarnika od razu po upieczeniu. Po lekkim przestudzeniu odlej rzadki sos do osobnego naczynia. U mnie wyszło równo 200 ml sosu z pieczeni. Na samym dole przepisu podałam szybki przepis na pyszny sos pieczeniowy chrzanowy lub musztardowy do mięsa (z wykorzystaniem zebranego płynu). Tak jak obiecałam opiszę jeszcze jak upiec ten schab ze śliwką w rękawie. Taki schab należy przed pieczeniem lekko obsmażyć na patelni. Zatem w dniu pieczenia zdejmij folię a schab obsmaż z każdej strony na patelni. Jak to zrobić? Nagrzej dużą patelnię. Wlej dwie łyżki leju roślinnego do smażenia lub roztop dwie łyżki smalcu. Schab smaż na wysokiej mocy palnika przez 30 sekund minutę na stronę. Obracaj go kawałek po kawałku, by cały ładnie się zarumienił. Następnie zdejmij schab z patelni. Schab umieść w rękawie do pieczenia. Zawiąż oba końce. Zachowaj jednak wolną przestrzeń wewnątrz rękawa. Nie zawijaj szczelnie mięsa. Dodatkowo wykonaj kilka otworów w woreczku. Schab w worku umieść na blaszce lub w foremce do pieczenia (Do schabu pieczonego w rękawie nie dodajemy już pół szklanki wody). Mięso umieść w piekarniku nagrzanym do 180 stopni z grzaniem góra/dół. Wybierz środkową półkę piekarnika. Schab piecz 50 minut. Po upieczeniu odstaw go do przestudzenia, ale nie wyjmuj schabu z rękawa póki całkiem się nie schłodzi. Będzie wówczas jeszcze bardziej soczysty. Rękaw ma dużo zalet. Po pierwsze bardzo ładnie zatrzymuje całą wilgoć mięsa. Po drugie rękaw wyrzucasz a brytfanka łatwo i szybko się myje."	obiad	0
30	Kotleciki szu szu	Większą pierś z kurczaka (dwa filety) pokrój w poprzek na płaskie kotlety. Wykrój przy okazji wszelkie żyłki i ewentualne chrząstki. Postaraj się, by każdy kawałek był mniej więcej tej samej grubości. Wyszło mi 14 kotletów, które dodatkowo lekko rozbiłam tłuczkiem przez pergamin. Dzięki temu każdy kawałek mięsa miał podobną grubość, czyli około 1 cm. W szerszej misce umieść razem wszystkie składniki panierki/marynaty. A będą to: 4 nie za czubate łyżki skrobi ziemniaczanej, 3 żółtka jajek, 2 łyżki jogurtu naturalnego, 3 łyżki ulubionego oleju np. ryżowego lub z pestek winogron, 2 ząbki czosnku - obrane i  przepuszczone przez praskę. I jeszcze przyprawy:  łyżeczka słodkiej papryki, płaska łyżeczka soli, po sporej szczypcie pieprzu i chili. Wszystkie składniki panierki/marynaty bardzo dokładnie wymieszaj a następnie zanurzaj w niej kawałki piersi z kurczaka. Oblepione marynatą kotleciki odkładaj jeden na drugim do szklanej lub ceramicznej miski lub od razu smaż. Polecam jednak odłożyć miskę z kotlecikami w marynacie na minimum godzinę, by aromat składników przeniknął do mięsa. Przygotuj sobie większą patelnię i zacznij ją nagrzewać. Wlej około sześciu łyżek oleju do smażenia. Tłuszcz powinien całkowicie przykryć całą powierzchnię patelni. Ustaw średnią moc palnika i zacznij kłaść kotlety. Postaraj się, by każdy kotlecik był cały oblepiony marynatą/panierką. Kotlety smaż z obu stron na rumiano. Uważaj, by kotleciki nie przypalały się za szybko. W razie potrzeby zmniejsz moc palnika. Kotlety nie powinny się za szybko rumienić. To jak długo będą się smażyć, zależy do patelni i jej grubości oraz od ustawionej mocy palnika. Moje kotlety smażyły się po około dwie minuty na stronę. W ten sposób usmaż wszystkie kotlety. Chłoną one niewiele tłuszczu, więc zapewne nie będzie potrzeby dolewania go na patelnię. Kotlety bardzo dobrze smakują podane z domową surówką lub sałatką.	obiad	None
31	Zapiekanka makaronowa z mięsem mielonym	Do zrobienia zapiekanki potrzebujesz 600 gramów mielonego mięsa. Użyłam szynki wieprzowej, którą zmieliłam w domu na średnich oczkach. Z wieprzowiny polecam też łopatkę, która będzie bardziej tłusta niż szynka.  Dużą cebulę obierz i posiekaj drobno. Posiekaj też obrane pieczarki oraz czosnek. Nagrzej dobrze większą patelnię i dodaj trzy łyżki ulubionego oleju roślinnego do smażenia. Podsmażaj tak warzywa przez 10 minut (bez przykrywki). Mieszaj je co jakiś czas przy pomocy drewnianej łyżki. Na patelnię z podsmażonymi warzywami wyłóż też zmielone mięso oraz przyprawy: łyżeczka słodkiej papryki, pół łyżeczki soli, po 1/4 łyżeczki chili i pieprzu. Zawartość patelni mieszaj przez kilka minut, by dokładnie wymieszać mięso z warzywami. Całość podsmażaj tak przez 10 minut i wyłącz patelnię. Do garnka wlej wodę i zagotuj. Na ugotowanie 400 gramów makaronu potrzebujesz do czterech litrów wody. Wodę posól dopiero, gdy zacznie się gotować. Do wrzątku wsyp płaską łyżkę soli. W garnku umieść makaron i gotuj al dente. Ugotowany powinien być sprężysty, ale miękki. Ugotowany makaron przełóż na durszlak. Po ugotowaniu makaron waży u mnie 960 gramów. Makaron przełóż do naczynia żaroodpornego, w którym planujesz piec zapiekankę. Naczynie możesz wcześniej wysmarować od środka odrobiną oleju. Na ugotowany makaron wyłóż całą zawartość patelni (mięso mielone z warzywami). Pięć średniej wielkości pomidorów malinowych obierz ze skórki (nie jest to konieczne) i pokrój na mniejsze kawałki i rozłóż na całej powierzchni naczynia. Posiekaj drobno natkę pietruszki i również rozłóż. Większy kawałek ulubionego żółtego sera zetrzyj na tarce, na grubych oczkach i wyłóż na pozostałe składniki. Naczynie z gotową do pieczenia zapiekanką makaronową z mięsem mielonym i warzywami umieść w piekarniku nagrzanym do 185 stopni. Wybierz środkową półkę z opcją pieczenia góra/dół. Zapiekankę piecz bez przykrycia przez 30 minut.	obiad	None
32	Schabowy inaczej	Potrzebujesz 400 gramów dobrej jakości schabu bez kości. Ja wybieram schab środkowy, ale schab bliżej karkówki też będzie świetny. Kawałek schabu kroję na cztery, grube plastry. Możesz też poprosić o pokrojenie kotletów już u rzeźnika z większego kawałka schabu. Jeden kotlet krój na grubość do 2 cm. Nie odkrawam błonki oraz ewentualnych tłuszczyków. Na blacie połóż złożoną na pół ściereczkę lub materiałową łapkę kuchenną. Na ścierce połóż deskę drewnianą. Na desce kładź po kolei kotlety i ubijaj tłuczkiem do mięsa, aż rozpłaszczą się do około 8 mm grubości. Pamiętaj, by przed ubijaniem kotleta położyć najpierw na niego woreczek śniadaniowy i dopiero ubijać. Ubijając kotlety przez woreczek unikniesz pryskania wody z kotletów na całą kuchnię. Rozbite kotlety odłóż na bok i przygotuj sobie marynatę majonezową. W szerszej i głębszej misce umieść łyżkę dobrej jakości majonezu. Możesz też zrobić swój domowy majonez. Wbij jedno średniej wielkości jajko. Dodaj po łyżce siekanego koperku i natki pietruszki. Wyciśnij łyżkę soku z cytryny i dodaj pół łyżeczki soli oraz 1/4 płaskiej łyżeczki pieprzu. Całość wymieszaj dokładnie. Uwaga.. zamiast natki pietruszki możesz dać kolendrę. Jeśli nie masz świeżych, to możesz też użyć suszonych ziół. Dodaj wówczas po jednej, płaskiej łyżeczce ziół suszonych. Sok z cytryny możesz pominąć. Każdego kotleta osusz na kawałku ręcznika papierowego a następnie oblep powstałą marynatą i kładź jeden na drugim w szklanej lub ceramicznej miseczce. Naczynie z kotletami inaczej przykryj przykrywką czy folią i odłóż do lodówki na minimum cztery godziny. Ilość marynaty jest idealna do obtoczenia czterech dużych kotletów. Nic nie zabraknie, nic nie zostanie :) Bardzo często szykuję kotlety schabowe inaczej wieczorem i odkładam do lodówki na całą noc. Następnego dnia już tylko obtaczam je w bułce tartej i smażę. Są boskie! Na godzinę przed smażeniem kotletów wyjmij miskę z lodówki. Mięso powinno mieć temperaturę pomieszczenia. Do obtoczenia kotletów potrzebujesz cztery łyżki bułki tartej. Ja nie kupuję bułki, tylko ścieram suche bułki paryskie na tarce. Taka bułka jest o niebo lepsza niż sklepowa i nigdy mi się nie pali. Schabowe inaczej obtaczam tylko raz w bułce. Obtoczone kładź jeden obok drugiego na drewnianej desce. Bardzo dobrze nagrzej dużą patelnię z grubym dnem. Zmniejsz moc palnika do trochę wyższej niż średnia. Dodaj smalec lub olej roślinny do smażenia. Schabowe kładź na nagrzaną patelnię i smaż z obu stron na rumiano. Kotlety nie powinny potrzebować więcej niż 2 minuty na stronę. Zwróć uwagę na moc palnika. Kotlety powinny się równomiernie podsmażać na brązowo-złoto. Jeśli zaczynają się palić i szybko ciemnieją, koniecznie zmniejsz moc palnika. Jeśli zaś po minucie są nadal blade i słabo się smażą - zwiększ moc palnika. Po każdej serii (smażysz kotlety po 1 lub 2 na patelnię) usuń resztki bułki oraz dołóż smalec lub olej. Na patelni o średnicy 26 cm smażyłam po dwa schabowe inaczej na raz. 	obiad	None
33	Schab pieczony	Wybierz ładny i równy kawałek schabu środkowego. Mięso powinno ważyć około 1,5 kilograma. Schab umyj szybko i sprawnie (nie za długo) w zlewie pod zimną, bieżącą wodą i osusz od razu ręcznikiem papierowym. Nie odcinaj włókien oraz ewentualnych kawałków tłuszczu. To dodatkowe zabezpieczenie dla mięsa przed wysuszeniem w piekarniku. Zawsze myj zlew po myciu mięsa. Przygotuj sobie przyprawy, którymi obłożysz schab do marnowania. U mnie: 3 płaskie łyżki majeranku, 2 płaskie łyżki soli, 1 łyżeczka pieprzu ziołowego, pół łyżeczki czarnego pieprzu oraz sześć sporych ząbków czosnku przeciśniętych przez praskę. Jeśli chcesz, by schab był z wierzchu bardziej czerwony i miał lekko słodki smak, to zamiast mieszanki pieprzu ziołowego dodaj słodką paprykę w proszku. Jeśli chcesz by był ostrzejszy to dodaj też szczyptę chili. Zawsze możesz też dodać odrobinę kolendry młotkowanej oraz suszony tymianek. Możesz też skorzystać z gotowych mieszanek do pieczenia mięsa wieprzowego i dodatkowo dodać do marynaty gotowe sosy do mięs, musztardę lub też ketchup. Z ciekawości piekłam schab z dodatkiem musztardy francuskiej oraz osobno z dobrej jakości ketchupem, jednak wersja tradycyjna najbardziej mi smakuje. Umyty i osuszony kawałek schabu możesz przed marynowaniem związać dodatkowo w kilku miejscach nicią do pieczenia mięsa. Taki sznurek kuchenny jest świetny, ponieważ dzięki niemu schab zachowuje bardziej zaokrąglony kształt. Mięso obłóż dokładnie papką z przygotowanych przypraw. Natrzyj schab i zawiń szczelnie w folię. Schab odłóż do lodówki na minimum dwanaście godzin. Taki schab możesz marynować śmiało nawet do 48 godzin. W dniu pieczenia zdejmij folię oraz nadmiar marynaty z mięsa. Marynatę przełóż do małej miseczki a schab obsmaż z każdej strony na patelni. Jak to zrobić? Nagrzej dużą patelnię. Wlej dwie łyżki leju roślinnego do smażenia lub roztop dwie łyżki smalcu. Schab smaż na wysokiej mocy palnika przez maksymalnie minutę na stronę. Obracaj go kawałek po kawałku, by cały ładnie się zarumienił. Następnie zdejmij schab z patelni. Zdjętą wcześniej marynatę ponownie umieść na schabie. Możesz do pieczenia dodać też kilka gałązek świeżego rozmarynu lub tymianku. Możesz też dodać liście laurowe oraz jałowiec. Schab pieczemy na dwa sposoby. Schab pieczony w rękawie:  Schab umieść w rękawie do pieczenia. Zawiąż oba końce. Zachowaj jednak wolną przestrzeń wewnątrz rękawa. Nie zawijaj szczelnie mięsa. Dodatkowo wykonaj kilka otworów w woreczku. Schab w worku umieść na blaszce lub w foremce do pieczenia. Mięso umieść w piekarniku nagrzanym do 180 stopni z grzaniem góra/dół. Wybierz środkową półkę piekarnika. Schab piecz 80 minut. Po upieczeniu odstaw go do przestudzenia, ale nie wyjmuj z rękawa póki całkiem się nie schłodzi. Będzie wówczas jeszcze bardziej soczysty. Rękaw ma dużo zalet. Po pierwsze bardzo ładnie zatrzymuje całą wilgoć mięsa. Po drugie rękaw wyrzucasz a brytfanka łatwo i szybko się myje. Schab pieczony bez rękawa: Obsmażony i obłożony marynatą schab umieść w brytfance lub na blaszce. Niczym go nie przykrywaj i nie okrywaj. Blaszkę umieść w piekarniku nagrzanym do 160 stopni z grzaniem góra/dół. Wybierz środkową półkę piekarnika. Schab piecz 65 minut. Pieczony w ten sposób schab nie jest suchy. Polecam spróbować.	obiad	None
34	Zapiekanka ziemniaczana	"Wybierz dwa kilogramy ładnych ziemniaków typ A lub typ B. Ponieważ w Polsce jest około sto odmian ziemniaków, to nie będę pisała o tym jaką konkretnie wybrać. Najlepsze będą ziemniaki przeznaczone do gotowania i do pieczenia. Latem świetne są młode, ale już duże ziemniaki, które wystarczy wyszorować przed ugotowaniem. Zimą zaś czasem warto pokusić się o zakup ziemniaków greckich, cypryjskich lub hiszpańskich. Jeśli jednak masz dobre, polskie ziemniaki, to i te ""stare"" będą fantastyczne. Umyte ziemniaki zalej w garnku zimną wodą. Wsyp płaską łyżkę soli. Garnek przykryj przykrywką i ustaw wysoką moc palnika. Gdy ziemniaki zaczną się gotować zmniejsz moc palnika i gotuj je nie dłużej niż piętnaście minut licząc od zagotowania wody. Odlej wodę i odłóż ziemniaki do lekkiego przestudzenia. Jeśli masz ""stare"" ziemniaki, to obierz je przed gotowaniem w garnku. Na zdjęciu już ugotowane, młode ziemniaki, które czekają na zdjęcie z nich skórki. Już w trakcie gotowania ziemniaków zacznij szykować boczek i cebulkę. Boczek surowy, wędzony bez skóry pokrój w drobną kostkę. Może to być nawet tłustszy kawałek. Boczek możesz też śmiało zamienić na dobrą kiełbasę. Pokrojony w kostkę boczek umieść na zimnej patelni. Ustaw średnią moc i zacznij go podsmażać. Tłuszcz zacznie się wytapiać, jednak nie będzie go na tyle dużo, by podsmażyć na nim również cebulkę. Wlej zatem jeszcze dodatkowo trzy łyżki leju roślinnego do smażenia lub też smalcu. Po kilku minutach podsmażania boczku możesz też dodać na patelnię poszatkowaną drobno cebulę. Całość podsmażaj cały czas bez przykrywki, na średniej mocy palnika do wytopienia tłuszczu z boczku i zarumienia go. Cebulka powinna się zeszklić i tylko lekko przypiec. Naczynie żaroodporne wysmaruj od środka odrobiną tłuszczu. Ja użyłam naczynia ceramicznego o wymiarach: 20 x 30 x 6 cm. Podgotowane, przestudzone i obrane ze skórki ziemniaki pokrój na grubsze plasterki. Część ziemniaków rozłóż równo w formie. Na ziemniaki wyłóż połowę farszu z patelni oraz ułóż plasterki sera żółtego. Możesz też śmiało zetrzeć kawałek żółtego sera i wyłożyć go zamiast sera w plasterkach. Na koniec wyłóż drugą warstwę z ziemniaków. Zetrzyj ser żółty zwykły lub ser żółty cheddar. Do miseczki wbij dwa jajka, wlej pół szklanki śmietanki 30 % oraz dodaj przyprawy: po łyżeczce gałki muszkatołowej, soli i słodkiej papryki oraz szczyptę pieprzu. Całość dokładnie wymieszaj trzepaczką. Jajeczno śmietanowy sos rozlej po całej powierzchni zapiekanki ziemniaczanej. Na samym końcu rozłóż resztę farszu z boczku i cebulki. Całość możesz też posypać świeżymi, siekanymi ziołami. Polecam mieszankę szczypiorku i natki pietruszki. Brytfankę z gotową do pieczenia zapiekanką ziemniaczaną umieść w piekarniku nagrzanym do 180 stopni. Wybierz środkową półkę z opcją pieczenia góra/dół. Zapiekankę ziemniaczaną piecz bez przykrycia przez 40 minut. "	obiad	None
35	Boczek rolowany	Boczek surowy najczęściej sprzedawany jest ze skórą. Jeśli trafisz na ładny kawałek boczku bez skóry, to super.. nie będzie potrzeby zdejmowania skóry podczas szykowania mięsa. W sklepie wybierz jak najrówniejszy prostokąt mięsa. Jeśli boczek będzie za gruby, to ciężej będzie go rolować. Szukaj też chudszego kawałka. Najlepszy będzie boczek o wadze 1,5 - 2 kg. Mięso umyj w zlewie i osusz ręcznikiem papierowym. Usuń skórę i dokładnie obejrzyj boczek od strony żeber. Wytnij małe chrząstki i kostki. Na zdjęciu widać, że rzeźnik wyciął żebra, jednak należy jeszcze samodzielnie usunąć cienkie i podłużne kostki z chrząstką. Jeśli boczek ma już zdjętą skórę, jest umyty i osuszony oraz wszystkie kostki i chrząstki zostały już wycięte, można obłożyć go w przyprawach. Mięso obłóż mieszanką: płaska łyżeczka majeranku; po pół płaskiej łyżeczki gorczycy białej, kolendry i słodkiej papryki; po 1/4 płaskiej łyżeczki kminku i chili. Możesz również użyć gotowej mieszanki przyprawy: 1 opakowanie dobrego pieprzu ziołowego. Mięso połóż chudszą stroną do góry. Na boczek wyłóż jeszcze cztery ząbki czosnku obranego i pokrojonego w plasterki. Czosnek możesz też przepuścić przez praskę. Sześć suszonych śliwek bez pestek pokrój w paski i również wyłóż na mięso. W tym przepisie możesz też pominąć dodatek śliwek. Boczek zroluj ścisło. Dodatkowo warto w kilku miejscach związać roladę przy pomocy sznurka kuchennego. Tak przygotowaną roladę z boczku zawiń dokładnie w folię do żywności i odłóż do lodówki na 12-24 godzin. Po tym czasie zdejmij folię. Nagrzej dużą patelnię. Patelnia musi być na tyle duża, by zmieściła się na niej rolada. Na nagrzaną patelnię wyłóż roladę. Podsmażaj ją łącznie przez około 10 minut. Co minutę przekręcaj ją odrobinę, by równomiernie się podsmażyła. Dodatkowy tłuszcz nie powinien być potrzebny, ponieważ rolada z zewnątrz jest tłusta. Z tej bowiem strony zdejmowana była skóra. Podsmażoną roladę przełóż do rękawa do pieczenia. Zwiąż koniec przy pomocy sznurka lub dołączonego do folii zapięcia. Roladę z boczku umieść w brytfance. Tak przygotowany boczek umieść w piekarniku nagrzanym do 170 stopni. Wybierz środkową półkę z opcją pieczenia góra/dół. Roladę z boczku piecz tak 70 minut. Od razu po upieczeniu wyjmij roladę z piekarnika oraz z folii do pieczenia. Do osobnego naczynia odlej cały sos, który zebrał się w folii z pieczonym boczkiem. Taki sos przyda Ci się jako dodatek do ziemniaków, czy też baza pod sos mięsny. 	obiad	None
36	Pieczone udka z kaczki	Jedna kacza noga/kacze udko waży około 250 gramów. Do tego przepisu potrzebujesz 4 kacze nogi. Udka umyj w zlewie pod bieżącą wodą i osusz ręcznikiem papierowym. Obejrzyj skórę i w razie potrzeby oczyść ją z resztek po piórach. Ostrym nożem usuń torebki stawowe oraz nadmiar wystającego tłuszczu. Jak to zrobić? W połowie kostki natnij nożem nogę dookoła a następnie kciukiem podnieś skórę do góry i wywiń na zewnątrz. Odetnij skórę i ścięgna. Umyte i oczyszczone nogi możesz obłożyć przyprawami. Użyj jedną, całą saszetkę Vegeta Natur do pieczonej kaczki o wadze 20 gramów. To naturalna mieszanka przypraw i ziół. Bez dodatku glutaminianu sodu, bez sztucznych barwników i aromatów. W skład mieszanki wchodzą: sól morka, czosnek, cukier, majeranek, słodka papryka, słodka i ostra papryka, czarny pieprz, kolendra, gałka muszkatołowa, skrobia kukurydziana oraz liść laurowy. Kacze nogi w przyprawach możesz od razu przełożyć do naczynia żaroodpornego. Ja użyłam naczynia ceramicznego o wymiarach 22 x 30 cm. Naczynie z udkami przykryj dokładnie folią lub przykrywką od naczynia i umieść w piekarniku nagrzanym do 180 stopni. Wybierz środkową półkę piekarnika. Opcja pieczenia: góra/dół. Kacze udka piecz w ten sposób przez 40 minut. Aby otrzymać bardzo miękkie (wręcz rozpadające się) mięso piecz nogi nawet przez 1,5 godziny.  Po tym czasie ostrożnie wyjmij naczynie z piekarnika. Piekarnika nie wyłączaj. Z naczynia zdejmij folię. Ostrożnie odlej tłuszcz oraz sos, który zebrał się na dnie. Możesz do tego użyć specjalnej pipetki kuchennej. Sos z tłuszczem umieść w osobnym naczyniu. Będzie to idealna baza pod inny sos lub dodatek do gotowanych ziemniaków. Możesz też część sosu z tłuszczem zostawić w brytfance, by dodana potem żurawina szybciej się upiekła. Każde udko posmaruj delikatnie podgrzanym miodem. Jeśli masz miód płynny, to nie musisz go wcześniej podgrzewać. Do naczynia z nogami dodaj świeżą żurawinę. Jeśli nie masz świeżych owoców, to możesz też użyć konfitury z żurawiny lub dodać garść rodzynek. Krążki ananasa podziel na pół i ułóż obok udek. Pamiętaj, że ananasa możesz zastąpić jabłkiem, lub też brzoskwinią z puszki albo i kawałkami gruszek. Jeśli masz świeżą gałązkę rozmarynu, to również możesz ją dodać. Naczynie z udkami ponownie umieść w piekarniku. Ta sama półka, ta sama temperatura, ale już bez przykrycia. Kacze udka podpiekaj jeszcze 30 minut. Jeśli po 20 minutach pieczenia skórka nie zrobiła się wystarczająco rumiana, to możesz na kilka ostatnich minut ustawić w piekarniku opcję grillowania od góry. Pamiętaj jednak o tym, by kontrolować grill. 	obiad	None
37	Szakszuka	Zacznij od pomidorów. Do szakszuki wybieraj mięsiste, dojrzałe i pachnące pomidory. Na trzy porcje potrzebujesz nie mniej niż 500 gramów świeżych pomidorów. Umyj je pod zimną, bieżącą wodą i obierz cienko ze skórki. Ja używam obieraczki do warzyw ze specjalnym ostrzem, ale możesz też sparzyć swoje pomidory wrzątkiem i zdjąć skórkę palcami. Wytnij też twarde fragmenty przy szypułce, a pomidory pokrój dość drobno. Pokrojone pomidory przenieś do miseczki. Po paru minutach na dnie zbierze się nadmiar soku z nasionami. Zlej go do szklanki (można go wypić). Obierz i posiekaj drobno małą cebulę (np. 3 małe szalotki), lub też kawałek większej cebuli. U mnie było to około 80 gramów cebuli zwykłej (polecam też cebulą czosnkową i delikatniejszą cukrową). Nagrzej średniej wielkości patelnię z grubszym dnem. Na patelni umieść łyżkę masła klarowanego oraz wlej łyżkę oliwy lub oleju do smażenia. Cebulę umieść na patelni z tłuszczem i podsmażaj na średniej mocy palnika przez około 10 minut. Cebula ma się zeszklić. Może się też lekko zarumienić. Dwa ząbki czosnku obierz i przeciśnij przez praskę, a następnie dodaj na patelnię z podsmażoną cebulką. Zmniejsz moc palnika do niskiej i podgrzewaj cebulę z czosnkiem nie dłużej niż pięć minut (uważaj, by czosnek się nie rumienił, ponieważ może się zrobić gorzki). Po tym czasie na patelnię dodaj też pomidory oraz przyprawy: 1/3 płaskiej łyżeczki słodkiej papryki; po sporej szczypcie pieprzu cayenne, gałki muszkatołowej i kuminu (min rzymski). Całość wymieszaj i podgrzewaj przez pięć minut, aż pomidory ładnie zmiękną. Do aromatycznego sosu pomidorowego można już wbić trzy jajka. Warto lekko odgarnąć warzywa w trzech miejscach, by zrobić miejsce na jajka. Po kolei wbij jajka do szakszuki. Zmniejsz moc palnika, a patelnię przykryj przykrywką, by białko w jajkach ładnie się ścięło. Zazwyczaj nie trwa to dłużej niż pięć minut. Po tym czasie jeszcze lekko posól całość i posyp siekanym szczypiorkiem i świeżą kolendrą lub natką pietruszki. Listki bazylii oraz kolorowy pieprz też tu pasują. Szakszukę dziel na porcje i od razu podawaj. 	obiad	None
38	Gzik	Około jednego kilograma ziemniaków (stare lub młode, ale większe sztuki) bardzo dokładnie umyj pod zimną, bieżącą wodą. Wyszoruj je też dokładnie, by oczyścić je z ziemi innych zanieczyszczeń. Miałam trochę ponad kilogram ziemniaków. U mnie było to dziewięć sztuk. Staraj się wybrać ziemniaki o podobnej wielkości. Jeśli jednak nie uda Ci się tak przebrać ziemniaków, (u mnie dwie sztuki były znacznie większe niż pozostałe) to nie szkodzi. Gotujemy je w całości, więc te, które zmiękną szybciej wystarczy wyłowić wcześniej z garnka przy pomocy szczypiec. Czyste ziemniaki umieść w większym garnku. Wody wlej tyle, by całkowicie przykryła ziemniaki. Wsyp też łyżeczkę soli. Ziemniaki gotuj pod przykryciem do miękkości. Od zagotowania może to trwać 25-30 minut. Zazwyczaj sprawdzam widelcem każda sztukę i wyławiam, gdy jest już idealnie ugotowana. Ugotowane do miękkości ziemniaki w mundurkach odkładam na deskę do wysuszenia i ostudzenia. W trakcie gotowania ziemniaków przygotuj gzik. Na kilogram ziemniaków daję zazwyczaj minimum 600 gramów twarogu. Ja wybieram twaróg tłusty, (w kostce lub w trójkącie - z małych, lokalnych mleczarni) ale może to być też dobrej jakości twaróg półtłusty lub chudy. Do miski z twarogiem dodaj też śmietanę kwaśną 18 % lub 12%. Daję 200 gramów śmietany. Tak więc zazwyczaj stosuję proporcje 1:3 (jedna porcja śmietany na trzy porcje twarogu). Do miski dodaję też mały pęczek siekanego szczypiorku lub kawałek drobno siekanej cebuli. A na koniec symboliczna szczypta cukru (można pominąć) oraz jedna, płaska łyżeczka soli i 1/4 płaskiej łyżeczki pieprzu. Całość ugniatam widelcem i mieszam, by połączyć wszystkie składniki. Sprawdzam konsystencję i smak gzika. Jeśli wyszedł zbyt zwarty, to dodaję więcej śmietany. Jeśli jest za mało słony lub pieprzny, to dodaję jeszcze odrobinę przypraw. Ziemniaki ugotowane w mundurach przekrój w poprzek na pół. Na każdą połówkę wyłóż porcję gzika. Pyry z gzikiem warto udekorować na koniec szczypiorkiem, lub natką pietruszki oraz posypać świeżo mieloną solą i pieprzem (u mnie pieprz kolorowy). Pyry z gzikiem podajemy na zimno. Pokazałam mój ulubiony sposób na podanie gzika z pyrami. Można też śmiało każdą połówkę ziemniaka naciąć na cztery i faszerować je gzikiem lub też pokroić pyry na mniejsze kawałki i na całość wyłożyć gzika. Całe pyry można też zmiażdżyć i na takiego zgniecionego ziemianka wykładać gzik. Wersja z całymi pyrami i gzikiem podanym obok też jest ok. 	obiad	None
39	Gnocchi	"Minimum jeden kilogram sypkich ziemniaków bardzo dokładnie umyj i wyszoruj. Moje ziemniaki ważyły łącznie około 1080 gramów. Było to siedem ziemniaków. Wybrałam ziemniaki, które były prawie takiej samej wielkości, by ugotowały się w tym samym czasie. To ważne, ponieważ ziemniaki gotujemy w całości, bez obierania. Jeśli miałabym określić ich wielkość, to były to lekko podłużne ziemniaki, które mieściły się w mojej dłoni jak w kołysce :) Czyste ziemniaki (bez obierania i krojenia) umieść w garnku z zimną wodą (woda ma całkowicie przykryć ziemniaki) i gotuj je do miękkości. Może to potrwać 25-35 minut (w zależności od wielkości i typu ziemniaków). Ugotowane ziemniaki odcedź i pojedynczo odłóż na deskę, do lekkiego przestudzenia. Przy okazji jeszcze się dosuszą. Gdy nie będą już gorące, ale nadal będą ciepłe, bardzo dokładnie zdejmij im skórkę i usuń ewentualne ""niedoskonałości"". Całkowicie przestudzone ziemniaki przepuść przez ręczną praskę (do ziemniaków i białego sera) lub zmiel w maszynce do mielenia mięsa na średnich oczkach. Do zmielenia ugotowanych ziemniaków nie używamy blenderów i innych tego typu urządzeń. Zmielone ziemniaki umieść na dużej desce lub na stolnicy. Wsyp też pełną szklankę (czubatą), czyli 200 gramów mąki z pszenicy durum (semolina) lub ewentualnie mąki pełnoziarnistej typ. 2000. Wbij dwa mniejsze jajka i wsyp płaską łyżeczkę soli. Ze wszystkich składników zagnieć zwartą kulę ziemniaczaną. Nie wyrabiaj długo masy - tylko do połączenia się wszystkich składników w jednolite, zwarte ciasto. Masa ziemniaczana na gnocchi powinna być twardsza/bardziej zwarta, niż na polskie kopytka. Jeśli Twoje ciasto wydaje Ci się zbyt luźne, to dodaj więcej mąki. W dużym, szerokim garnku można już zacząć gotować wodę. Płaską łyżkę soli wsyp w momencie, gdy woda zacznie się gotować. Na lekko tylko obsypanej mąką stolnicy umieść 1/4 ciasta na gnocchi i rozwałkuj dłońmi na sznurek grubości około 1,5 cm. Ucinaj nożem zgrabne kluseczki o długości około 1,5-2 cm (nie większe niż korek od wina). Kluski gnocchi mogą mieć różne kształty. Możesz je gotować w formie kopytek. Możesz też formować z nich kulki. Najbardziej popularne jest jednak tworzenie gnocchi z charakterystycznymi wgłębieniami. Możesz je wykonać przy pomocy widelca lub specjalnej, małej deseczki z karbowaną powierzchnią. Najprościej jest tylko lekko ugnieść każdą kluseczkę widelcem. Można też przeturlać kluseczki przez wypukłą stronę widelca. W wybrany przez Ciebie sposób uformuj kluseczki gnocchi z całego ciasta ziemniaczanego. Gnocchi przenoś partiami na cedzak i zanurzaj w gotującej się wodzie. Od razu lekko i ostrożnie zamieszaj kluseczki. Po wypłynięciu gnocchi na powierzchnię odczekaj jeszcze około 90 sekund. Wyłów wszystkie kluseczki, poczekaj aż odcedzisz nadmiar wody i umieść je na szerokim talerzu lub salaterce. W ten sposób ugotuj wszystkie porcje gnocchi. Jak podałam swoje gnocchi? Kilka łyżek masła klarowanego podgrzewałam przez pięć minut z trzema gałązkami świeżego rozmarynu (patelnia na małej mocy). Masłem rozmarynowym polałam porcje kluseczek. Całość oprószyłam świeżo mielonym pieprzem i tartym serem Parmigiano Reggiano. Podałam jeszcze gorące. "	obiad	None
40	Marchewka z groszkiem	Umyj jeden kilogram świeżej marchewki. Możesz użyć zarówno marchewki młodej, jak i starej. Odetnij końce i cienko obierz każdą marchewkę. Następnie przetnij je wzdłuż na pół oraz w razie potrzeby jeszcze raz wzdłuż, by otrzymać słupki marchewki mniej więcej podobnej grubości. Marchewki pokrój w drobną kostkę nie większą niż 1,5 cm. Po obraniu wyszło mi około 825 gramów marchewki. Pokrojoną w kostkę marchewkę umieść w garnku. Wlej też szklankę wody, czyli 250 ml kranówki. Wsyp łyżeczkę cukru oraz płaską łyżeczkę soli. Zamieszaj marchewkę. Garnek przykryj przykrywką. Ustaw wysoką moc palnika. Gdy tylko marchew zacznie się gotować, zmniejsz moc palnika do takiej, by zawartość garnka tylko lekko się bulgotała. Gotuj tak marchewkę przez 20 minut. Po tym czasie powinna być już miękka. Jeśli nie jest miękka, to gotuj ją jeszcze chwilę. Do miękkiej marchewki dodaj dwie łyżki masła (może być klarowane). Łyżkę mąki pszennej wsyp do marchewki przy pomocy sitka. W tym samym czasie powoli mieszaj w garnku, by nie powstały grudki z mąki. Na sam koniec dodaj odsączony z zalewy groszek. Całość wymieszaj i po minucie spróbuj. W razie potrzeby dodaj trochę cukru lub soli. Marchew bowiem może być bardzo słodka, ale może też nie mieć w sobie słodyczy i trzeba ją lekko dosłodzić. Jeśli zaś lubisz marchew z groszkiem na gęsto, to możesz śmiało gotować ją trochę dłużej. Możesz też dodać jej gęstości szykując zasmażkę z masła z odrobiną mąki. W tym celu roztop na patelni dwie łyżki masła. Gdy masło zacznie się pienić dodaj tez płaską łyżkę mąki i całość energicznie wymieszaj przy pomocy drewnianej łyżki. Zawartość patelni od razu przełóż do garnka z marchewką z groszkiem. 	obiad	None
41	Makaron z cukinii	"Cukinie dokładnie umyj, ale nie obieraj. Aby otrzymać z cukinii makaron typu spaghetti możesz tak jak ja użyć ręcznej temperówki do warzyw. Moja temperówka ma końce o dwóch średnicach. A do tego cały mokry środek z nasionami z cukinii wychodzi drugą stroną. Można też użyć krajalnicy spiralnej, czyli tzw. tarki spiralnej do warzyw. Z dwóch cukinii o wadze łącznej około 680 gramów otrzymałam 550 gramów ""makaronu"". Nagrzej średniej wielkości patelnię i wlej trzy łyżki delikatnej oliwy z oliwek. Dodaj obrane i drobno posiekane lub przepuszczone przez praskę trzy ząbki czosnku. Czosnek podsmażaj na mniejszej mocy palnika przez dwie minuty. Na patelnię wyłóż makaron z cukinii. Całość zamieszaj szczypcami i zwiększ moc palnika do trochę wyższej niż średnia. Makaron podsmażaj tak przez 5-8 minut. Co minutę warto go lekko podnosić i przemieszczać, by równomiernie się podsmażył a przy okazji, by odparować też nadmiar wody. Ni podsmażaj go jednak za długo. Ma pozostać jędrny. Po tym czasie zdejmij patelnię z palnika i dodaj sól, pieprz oraz małą garść siekanej natki pietruszki lub kolendry. Wsyp około 40 gramów bardzo drobno tartego sera typu parmezan. Polecam sery dojrzewające, jak ser Parmigiano Reggiano lub Grana Padano oraz ser owczy Pecorino Romano. Dokładnie zamieszaj makaron z cukinii z dodatkami i sprawdź jego smak. W razie potrzeby dodaj więcej soli lub pieprzu. Warto też wlać łyżkę świeżo wyciskanego soku z cytryny. Na każdą porcję polecam wyłożyć połówki pomidorków koktajlowych oraz całość oprószyć pieprzem lub otrą papryką. Makaron z cukinii podawaj jeszcze gorący np. z grzankami lub też jako dodatek do obiadu. Bardzo dobrze smakuje nawet po przestudzeniu. "	obiad	None
42	Makaron z pesto	W pierwszej kolejności przygotuj sobie domowe pesto z bazylii. Wszystkie składniki na pesto należy zmiksować na pastę/sos lub utrzeć w moździerzu. Ser powinien być wcześniej starty, orzeszki piniowe podprażone na suchej patelni, zaś listki bazylii umyte i osuszone. Zobacz koniecznie jak krok po kroku przygotować pesto z bazylii. Z podanej ilości składników wyjdzie około 200 gramów pesto. Dobrej jakości makaron typu spaghetti ugotuj al-dente według instrukcji na opakowaniu. Do garnka wlej wodę i zagotuj. Na ugotowanie 200 gramów suchego makaronu potrzebujesz dwa litry wody. Wodę posól dopiero, gdy zacznie się gotować. Do wrzątku wsyp łyżeczkę soli. W garnku umieść makaron i gotuj. Gdy makaron zmięknie na tyle, by całkowicie zanurzyć się w wodzie, możesz go zamieszać. Ugotowany powinien być sprężysty, ale nie łamać się po nawinięciu na palec. Makaron spaghetti gotuję zazwyczaj o minutę dłużej, niż zaleca producent na opakowaniu. Ugotowany makaron przełóż na durszlak i od razu ponownie do garnka lub też dużej, szklanej miski, by nie odcedzać za mocno wody z makaronu. Niech pozostanie mokry. Mój makaron ważył po ugotowaniu około 460 gramów. Do ugotowanego makaronu dodaj całe pesto i wymieszaj dokładnie makaron. Makaron z pesto podawaj od razu po przygotowaniu. Każdą porcję warto polać odrobiną oliwy, posypać tartym serem oraz posypać odrobiną orzechów piniowych lub pokruszonych orzechów nerkowca. 	obiad	None
43	Frytki belgijskie	Jeśli frytki szykuję w sezonie na młode ziemniaki, to nie obieram ziemniaków, tylko dokładnie myję je w zimnej wodzie. Ziemniaki stare obieram. Tradycyjnie frytki belgijskie krojone były na długie kawałki/słupki, które miały przypominać kształtem ryby. Polecam zatem wybierać większe ziemniaki o wydłużonym kształcie. Krój je na kształt łódki (młode ziemniaki ze skórką) lub w słupki (stare ziemniaki, które trzeba obrać). Postaraj się, by kawałki ziemniaków miały podobną grubość. Frytki powinny być podłużne i grubsze od tych klasycznych. Najlepiej by miały około 1,5 cm grubości. Pokrojone w słupki lub łódeczki ziemniaki umieść w misce z zimną wodą. Po paru minutach przepłucz je i odłóż na ręcznik papierowy do wysuszenia. Młodych ziemniaków zazwyczaj nie płuczę, zaś słupki wycięte z ziemniaków starych, zawsze. Frytkownicy nie posiadam, więc użyłam uniwersalnego naczynia (coś pomiędzy garnkiem a wokiem). Frytki powinny być całkowicie zanurzone w gorącym tłuszczu, dlatego też potrzebujesz minimum litr frytury wołowej (ewentualnie oleju rafinowanego do smażenia). Wlej tłuszcz do garnka lub frytkownicy i nagrzej go do temperatury nie wyższej niż 150 stopni (przyda się termometr cukierniczy). Aby nie zużyć ogromnej ilości tłuszczu, smażę frytki w dwóch turach. Połowę frytek umieszczam w garnku z nagrzanym tłuszczem i czekam około 4-6 minut. Cieńsze frytki będą gotowe do pierwszego wyłowienia po około 4 minutach a te grubsze (jak moje) po 6 minutach. Frytki wyławiam przy pomocy dużego, metalowe sitka i odkładam je na ręcznik papierowy do przestudzenia (lub zostawiam w sitku na desce wyłożonej ręcznikiem papierowym). Tak samo smażę drugą połowę frytek i odkładam do przestudzenia. Wyłącz palnik nad garnkiem z tłuszczem i czekaj aż frytki całkiem przestygną. Po pierwszym smażeniu frytki mogą być już całkiem miękkie. Są jednak dość blade i mogą być lekko kruche i elastyczne. Ponownie nagrzej tłuszcz (ten sam tłuszcz, w tym samym naczyniu). Tym razem już do temperatury około 180, do maksymalnie 190 stopni. Tak samo jak wcześniej, w nagrzanym tłuszczu umieść połowę całkowicie przestudzonych po pierwszym smażeniu frytek. Tym razem smaż je już do momentu, gdy zrobią się pięknie rumiane. Może to trwać od 2 do 4 minut. Frytki wyłów przy pomocy metalowego sitka i od razu smaż drugą porcję frytek. Gotowe frytki belgijskie wystarczy posolić i natychmiast podawać. Ja posypuję je jeszcze siekaną natką pietruszki. Najlepsze są podawane jeszcze gorąco zarówno jako samodzielny posiłek, oraz jako dodatek do dania głównego. 	obiad	-1
44	Placki ziemniaczane	Obrane ziemniaki zetrzyj na drobnych oczkach bądź użyj malaksera/maszynki do mielenia z odpowiednią nakładką. Masę ziemniaczaną odciśnij z nadmiaru wody. Ja używam do tego bawełnianej ściereczki. Odlałam do osobnej miski około 100 ml płynu (czasem odlewam nawet do 150 m wody). Masa powinna być mokra, jednak nie powinna stać w niej woda. Odciśniętej wody nie wylewaj. Odstaw ją w miseczce na 10-20 minut. Po tym czasie na dnie naczynia powinna zebrać się skrobia z ziemniaków. Wylej całą wodę. Na dnie zbierze Ci się przynajmniej jedna łyżka skrobi, którą polecam ponownie dodać do startych ziemniaków. Szczypiorek oraz cebulę drobno poszatkuj. Nie są to składniki niezbędne i można je śmiało pominąć przy szykowaniu placków ziemniaczanych, jednak gorąco polecam dodać przynajmniej odrobinę szczypiorku. Do miski ze startymi ziemniakami dodaj skrobię, która zebrała się na dnie miseczki po odlaniu nadmiaru wody. Wbij również dwa jajka. Wsyp dwie płaskie łyżki mąki pszennej oraz po płaskiej łyżeczce cukru, soli i pieprzu. Nie zapomnij o posiekanym szczypiorku i cebuli. Bardzo dokładnie wymieszaj całą masę. Przygotuj sobie średnią lub dużą patelnię z grubym dnem. Zacznij ją nagrzewać. Dodaj 2-3 łyżki smalcu (u mnie smalec gęsi, ale może być też dobry smalec wieprzowy lub w ostateczności olej do smażenia). Dużą łyżką nakładaj porcje masy ziemniaczanej. Placki ziemniaczane przewracaj na druga stronę, gdy zrobią się od spodu rumiane. Jeśli rumienią się za szybko, to zmniejsz moc palnika. Jeśli po kilku minutach są nadal dość blade, to zwiększ moc palnika. To jak długo będą się smażyły zależy od patelni, mocy palnika i grubości placków. Orientacyjnie jednak nie powinno to trwać dłużej niż trzy minut na stronę. W ten sposób usmaż wszystkie placki ziemniaczane. Powinno Ci wyjść minimum 20-25 placków. Po zdjęciu z patelni placki możesz kłaść na talerz wyłożony ręcznikiem papierowym, by papier wchłonął nadmiar tłuszczu. 	obiad	None
45	Pierogi ruskie	"Obierz około 650-700 gramów ziemniaków i ugotuj do miękkości w osolonej wodzie. Odlej wodę, dokładnie osusz i zmiel ziemniaki lub ubij tłuczkiem na puree. Powinno Ci wyjść nie więcej niż 500 gramów masy ziemniaczanej. Puree odstaw do przestudzenia. Do miski ze zmielonymi ziemniakami dodaj też po pół płaskiej łyżeczki soli i pieprzu. Dużą cebulę obierz i poszatkuj. Możesz też użyć kilku mniejszych sztuk o łącznej wadze około 300 gramów. Na nagrzaną patelnię dodaj dwie łyżki masła klarowanego. Dodaj poszatkowaną cebulę i podsmażaj na średniej mocy palnika przez około 10 minut. Masło możesz zastąpić delikatną oliwą lub innym ulubionym olejem do smażenia. Do farszu potrzebujesz 300 gramów twarogu. Możesz użyć twaróg półtłusty lub tłusty w kostce, typu krajanka (w bloczkach) lub też w ""trójkącie"" pakowany w papier. Twaróg można zmielić w maszynce lub też przepuścić przez ręczną praskę. Do farszu na pierogi ruskie nie używam twarogu mielonego sernikowego w wiaderku, ponieważ nawet te bardzo dobrej jakości twarogi mielone nie są tak zwarte, jak te sprzedawane w kostce. Masę ziemniaczaną, zmielony twaróg, zeszkloną z masłem cebulę oraz sól i pieprz wymieszaj razem w jednej misce. Farsz na pierogi ruskie jest już gotowy. Przygotuj ciasto na ruskie pierogi. Do szerokiej miski przesiej mąkę. Pół kilograma mąki, to połowa standardowego opakowania o wadze jednego kilograma. Dodaj pół łyżeczki soli oraz cztery łyżki oleju np. rzepakowego. Olej z pestek winogron oraz inne oleje o delikatnym smaku również się sprawdzą. Wlej szklankę gorącej, przegotowanej wody i zamieszaj ciasto łyżką a następnie zacznij je wyrabiać. Ciasto można też śmiało wyrabiać w maszynie np. w Thermomix. Ciasto powinno być miękkie, plastyczne i elastyczne. Gotową kulę ciasta zawiń w folię i odłóż na 30 minut. Ciasto po leżakowaniu nie będzie się kurczyć podczas wałkowania. Po tym czasie ciasto odwiń z folii i podziel na 3 części. Dwa kawałki odłóż na bok i przykryj bawełnianą ściereczką, by ciasto nie obsychało. Jeden kawałek rozwałkuj cienko na stolnicy lub na blacie lekko oprószonym mąką. Przy pomocy wykrawaczki o średnicy około 8 cm wycinaj okrągłe placki pod pierogi.  Na środek placka nakładaj farsz na pierogi ruskie. Daję zawsze sporo farszu. Kulkę farszu lekko spłaszczam na kształt wałeczka, by idealnie wypełnić wnętrze pieroga. Pierogi składaj na pół i sklejaj boki. Po sklejeniu łączenia polecam wykonać dodatkowo falbankę. Pierogi układaj obok siebie na stolnicy. Aby oczekujące na gotowanie pierogi nie schły, przykryj je lekko wilgotną bawełnianą ściereczką. Każdą serię umieszczaj w garnku z osoloną, gotującą się wodą. Woda nie powinna mocno bulgonić. Pierogi wyławiaj po około 3-4 minutach od ich wypłynięcia na powierzchnię W ten sposób ugotuj wszystkie pierogi. Wyszło mi około 60 pierogów. Gotowe pierogi ruskie polałam masłem klarowanym z zeszkloną cebulą. Taką okrasę szykujesz identycznie, jak cebulkę na maśle, którą wykorzystujesz do zrobienia farszu na ruskie. "	obiad	None
46	Kluski z ciasta na pierogi	Do szerokiej miski przesiej mąkę. Dodaj sól oraz olej. Wlej gorącą lub ciepłą wodę i wyrabiaj chwilę ciasto, najlepiej ręcznie. Powinno być miękkie, plastyczne i elastyczne. Kulę ciasta zawiń w folię i odłóż na 20 minut. Ciasto po leżakowaniu nie będzie się kurczyć podczas wałkowania. Po tym czasie rozwałkuj ciasto na placek, na dowolną grubość. Posyp je odrobiną mąki, zwiń w rulon i pokrój w plasterki. Otrzymasz wówczas podłużne kluski podobne do grubego makaronu spaghetti. Aby zrobić kluseczki podobne do makaronu Gemelli wystarczy, że podzielisz kulę ciasta na cztery części. Każdą część ciasta rozciągnij na sznurek o średnicy około 2 cm. Sznurek lekko spłaszcz. Krój kluseczki na grube kluseczki. Posypuj je mąką, by się nie sklejały. Wszystkie kluski umieść razem w dużym garnku z osoloną, gotującą się wodą. Kluski zamieszaj. Wyławiaj je po około 3-4 minutach od ich wypłynięcia na powierzchnię. Szybki sos pomidorowy: W małym rondelku umieść pokrojone w kostkę pomidory. Lekko je posól. Po 2-3 minutach podgrzewania całość przetrzyj przez sitko do miseczki. Na sicie mają zostać skórki pomidora i pestki. Takim szybkim sosem polewaj porcje klusek. Ze świeżych ziół do dekoracji na talerzach polecam użyć: kolendrę, pietruszkę lub koperek. Poza sezonem możesz użyć gotowej passaty ze słoika. Cebulka na oleju: Cebulę obierz i drobno posiekaj. Na małej patelni nagrzej olej i masło klarowane. Dodaj cebulkę i podsmażaj ją na średniej mocy palnika przez 10 minut. Ładnie zarumienioną cebulkę wyłóż na gorące kluseczki. 	obiad	None
47	Kopytka	Aby zrobić kopytka potrzebujesz jeden kilogram ugotowanych już ziemniaków. Ugotowane ziemniaki najlepiej jest zmielić w maszynce lub przepuścić przez praskę jeszcze lekko ciepłe. Pamiętaj o tym, że ciepłe ziemniaki łatwiej jest przepuścić przez praskę niż zimne z lodówki, które robią się wtedy twarde. Jeśli jednak mielisz ziemniaki w maszynce, to możesz też użyć ziemniaków z obiadu, z dnia poprzedniego. Wówczas mogą być też zimne. Jeśli dopiero planujesz gotować ziemniaki, to polecam użyć około 1400 gramów ziemniaków (waga przed obraniem). Ziemniaki włóż do osolonej wody i gotuj do miękkości. Ważne jest, by zawsze dobrze osuszyć ziemniaki po ugotowaniu. Polecam po odlaniu wody postawić jeszcze na minutę garnek z samymi ziemniakami na małej mocy palnika, by odparować resztki wody z pomiędzy ziemniaków. Zmielone na gładko ziemniaki umieść w szerszej misce. Na stolnicę przesiej dziewięć czubatych łyżek mąki pszennej. Będzie to około 230 gramów mąki. Wyłóż gładką masę ziemniaczaną. Na środek wbij jedno małe lub średnie jajko. Dodaj też płaską łyżeczkę soli. Masa ziemniaczana może być jeszcze lekko ciepła. Całość wyrób na gładką masę bez żadnych grudek. Masa powinna być bardzo plastyczna. Kolor masy na kopytka zależy od tego, jakich ziemniaków użyjesz. Kopytka mogą zatem wyjść bardzo jasne lub też lekko żółte. Ja użyłam ziemniaków żółtych przeznaczonych do gotowania. W dużym garnku można już zacząć gotować wodę. Posól ją płaską łyżką soli w momencie, gdy zacznie się gotować. Na obsypanej mąką stolnicy umieść 1/4 ciasta na kopytka i rozwałkuj dłońmi na sznurek grubości około 2 cm. Ucinaj nożem zgrabne kopytka o długości około 1,5-2 cm. Z podanej proporcji składników wychodzi mięciutka i delikatna masa, więc możesz śmiało podsypywać wałeczki mąką. Oprószone lekko mąką przenoś je na cedzak i zanurzaj w gotującej się wodzie. Od razu lekko i ostrożnie zamieszaj kopytka. Po wypłynięciu kopytek na wierzch odczekaj jeszcze około 90 sekund. Wyłów wszystkie kopytka, poczekaj aż odcedzisz nadmiar wody i umieść na szerokim talerzu lub salaterce. W ten sposób ugotuj wszystkie porcje kopytek.	obiad	None
48	Kluski śląskie	Potrzebujesz kilogram ugotowanych już ziemniaków. Ugotowane ziemniaki najlepiej jest zmielić w maszynce lub przepuścić przez praskę jeszcze ciepłe. Pamiętaj o tym, że ciepłe ziemniaki łatwiej jest przepuścić przez praskę niż zimne z lodówki, które robią się wtedy twarde. Jeśli jednak mielisz ziemniaki w maszynce, to możesz też użyć ziemniaków z obiadu, z dnia poprzedniego. Jeśli dopiero planujesz gotować ziemniaki, to polecam użyć około 1400 gramów ziemniaków (waga przed obraniem). Ziemniaki włóż do osolonej wody i gotuj do miękkości. Ważne jest, by zawsze dobrze osuszyć ziemniaki po ugotowaniu. Polecam po odlaniu wody postawić jeszcze na minutę garnek z samymi ziemniakami na małej mocy palnika, by odparować resztki wody spomiędzy ziemniaków. Zmielone na gładko ziemniaki umieść w szerszej misce i uklep. Nożem zaznacz tylko w miarę równy krzyżyk na masie. Wyjmij na chwilę jedną czwartą porcji zmielonych ziemniaków i na ich miejsce wsyp skrobię ziemniaczaną. Skrobia powinna całkowicie wypełnić lukę po ziemniakach. Jeśli Twoje zmielone ziemniaki ważyły jeden kilogram, to użyjesz zapewne idealnie 200 gramów skrobi ziemniaczanej (niepełna szklanka). Czwartą część ziemniaków ponownie umieść w misce. Do miski wbij też jedno średniej wielkości jajko (można je pominąć, ale ja zazwyczaj daję jedno jajko) i wsyp pół płaskiej łyżeczki soli. Całość bardzo dokładnie wymieszaj np. dłońmi. Masa powinna być bardzo plastyczna. Kolor masy na kluski śląskie zależy od tego jakich ziemniaków użyjesz oraz od tego, czy dodasz jajko czy też nie. Kluski mogą zatem wyjść bardzo jasne lub też lekko żółte. W dużym garnku można już zacząć gotować wodę. Posól ją płaską łyżką soli w momencie, gdy zacznie się gotować. Kluski śląskie formujemy w dłoniach. Weź odrobinę masy i uformuj z niej kulkę wielkości małego orzecha włoskiego. Zegnij palec wskazujący i wykonaj nim dołek klusce. Dołek możesz też wykonać np. końcówką drewnianej łyżki. Gotowe do gotowania kluski śląskie powinny mieć około 4 cm szerokości i 2 cm wysokości. Kluski gotuj w kilku seriach. Swoje kluski gotowałam w trzech seriach. Umieść porcję uformowanych klusek w gotującej się wodzie. Po wypłynięciu klusek na powierzchnię, odczekaj jeszcze około trzy minuty. Wyłów wszystkie kluski i umieść na szerokim talerzu lub salaterce. W ten sposób ugotuj wszystkie porcje klusek. Ważne jest, by kluski nie gotowały się na wysokiej mocy palnika. Inaczej zaczną się pienić i zamiast się ugotować, szybko napuchną i zrobią się zbyt miękkie. Z tego samego powodu, klusek nie można też gotować za długo. Kluski śląskie są pyszne jedzone na gorąco prosto z garnka. Świetnie smakują okraszone słoniną lub kawałkami boczku podsmażonymi na patelni. Kluski są przepyszne polane sosem z mięsa lub też tylko roztopionym masłem lub ciepłym olejem. Swoje kluski śląskie podałam z podsmażoną na oleju cebulką. Dwie duże cebule obierz i poszatkuj drobno. Nagrzej dobrze średniej wielkości patelnię. Wlej minimum sześć łyżek oleju ryżowego lub np. z pestek winogron, czy też rzepakowego i dodaj cebulkę. Podsmażaj ją na oleju, na małej mocy palnika przez minimum 10 minut, aż zrobi się rumiana. Cebulę zamieszaj kilka razy przy pomocy drewnianej łyżki. Nie przykrywaj patelni przykrywką. Gorącą cebulką z olejem polej dopiero co wyłowione z wody kluski śląskie i podawaj!	obiad	None
49	Jajecznica z kurkami	Jajecznicę możesz zrobić z grzybów świeżych lub kurek mrożonych. Jeśli sięgasz po mrożone kurki, to w pierwszej kolejności musisz je rozmrozić. Polecam naturalny proces rozmrażania, przez zostawienie kurek na talerzu, na blacie kuchennym. Rozmrożone kurki przełóż na sitko i ostrożnie przelej wrzątkiem a następnie osusz ręcznikiem papierowym. Kurki świeże wymagają oczyszczenia z piasku i fragmentów innych roślin. Możesz oczyścić je w zlewie pod zimną, bieżącą wodą. Należy to jednak robić sprawnie, by nie moczyć za długo grzybów w wodzie. Każdą sztukę należy wtedy przepłukać osobno. Wstępnie oczyszczone kurki można też umieścić w misce z ciepłą wodą z solą. Kilkukrotnie zatapiaj kurki w wodzie, aż czyste grzyby wypłyną na powierzchnię a zabrudzenia opadną na dno naczynia. Wyłów kurki i w razie potrzeby jeszcze oczyść ręcznie a następnie delikatnie osusz ręcznikiem papierowym. Kurki pokrój na mniejsze kawałki. Średniej wielkości patelnię nagrzej dobrze i dodaj masło. Polecam użyć masło klarowane. Następnie dodaj też kurki i smaż je bez przykrycia przez dziesięć minut. Od czasu do czasu zamieszaj grzybki przy pomocy drewnianej łyżki. W ciągu kilku minut grzyby piszczą sporo wody, ale już po pięciu minutach podsmażania kurek woda zacznie odparowywać. Po tym czasie możesz dodać pół łyżeczki soli, 1/4 płaskiej łyżeczki pieprzu, łyżkę świeżo wyciśniętego soku z cytryny oraz małą garść siekanego koperku. W trakcie podsmażania kurek przygotuj sobie jajka. Można je wbić całe bezpośrednio na patelnię z kurkami, lub też zmiksować wcześniej na gładki i jednolity płyn jajeczny. Wówczas do miski wbij wszystkie jajka. Przy pomocy trzepaczki zrób z nich gładki kogel mogel. Powinno Ci to zająć niecałą minutę. Jednolity płyn jajeczny można dodatkowo przecedzić przez sitko. Jajka wlej na patelnię z kurkami. Zmniejsz moc palnika do minimalnej i podgrzewaj całość przez kilka minut. Cały czas mieszaj jajecznicę przy pomocy drewnianej łyżki. Płyn jajeczny w ciągu maksymalnie pięciu minut powinien się ściąć. Sprawdź smak jajecznicy z kurkami i w razie potrzeby dodaj jeszcze trochę soli lub pieprzu. Jajecznica z kurkami to przepis z dużą ilością grzybków. Jeśli wolisz zmienić proporcje, to śmiało możesz dać nawet o kilka jajek więcej. Pamiętaj jednak o tym, by dodać wówczas więcej przypraw. 	obiad	-1
50	Placki z cukinii	Jedną większą cukinię o wadze około 400 gramów umyj dokładnie pod bieżącą, zimną wodą. Odetnij oba końce końce, ale nie obieraj cukinii ze skórki (chyba, że skórka w cukinii jest już twarda). Jeśli cukinia jest spora, ale młoda, to nie ma potrzeby usuwania z niej gniazda nasiennego. Jeśli zaś szykujesz placki z cukinii starszej, to możesz usunąć łyżką przerośnięte pestki. Zważ wówczas gotową do starcia cukinię. Potrzebujesz bowiem minimum 350 gramów startej cukinii. Cukinię zetrzyj na małych lub średnich oczkach. Ja ścieram ją na takich oczkach, jak na zdjęciu poniżej. Moja tarka jest już bardzo stara, ale daje jeszcze radę :) Tak wygląda moja cukinia po starciu na tych ciekawych oczkach. Starta cukinia jest dość mokra, ale nie odciskam z niej namiaru wody jeśli jest to młoda cukinia i nie ma tak wodnistego gniazda nasiennego. Jeśli po kilku minutach stania, masa jest mokra, ale nie pływa w wodzie, to zostawiamy ją bez odciskania. Można ewentualnie lekko odlać wodę, która zebrała się na bokach (jeśli jest). Tutaj trzeba wyczuć konsystencję, ponieważ możesz mieć cukinię, która jest młoda i mokra (po deszczach), lub młoda i nie za mokra (mniej podlewania) lub i starsze sztuki również bardziej lub mniej wodniste. Ogólnie masa ma być mokra, ale nie pływać w wodzie. Każdy nadmiar wody odlewamy. Do miski ze startą cukinią wbij dwa małe lub średnie jajka. Średni lub mały ząbek czosnku obierz i przepuść przez praskę. Posiekaj też garść cienkiego szczypiorku. Kolejno dodaj też cztery nie płaskie łyżki mąki pszennej. Będzie to niecała 1/3 szklanki mąki, czyli 70 gramów. Dodaj pełną łyżkę kwaśnej śmietany 18 %, solidną szczyptę pieprzu i cukru oraz 1/3 łyżeczki soli. Wszystkie składniki wymieszaj razem dokładnie w tej samej misce. Nagrzej dobrze patelnię. Ważne jest, by ustawić niewysoką moc palnika i cierpliwie czekać, aż patelnia powoli się nagrzeje. Ja użyłam niedużej patelni o średnicy 24 cm. Po kilku minutach nagrzewania możesz wlać olej. Wlej od razu cztery łyżki oleju do smażenia. Może to być popularny olej kujawski, olej ryżowy, czy z pestek winogron. Łyżką stołową odmierzaj porcje na każdego placka. Jeden placek to czubata łyżka ciasta. Porcje kładź na nagrzany olej i lekko rozprowadzaj na kształt okrągłego placka o średnicy około 8 cm. Na mojej patelni zmieściły się trzy placki. Placki z cukinii smaż z każdej strony po około 2-4 minuty (to orientacyjny czas smażenia, ponieważ Twoje placki mogą być grubsze lub cieńsza oraz możesz mieć inną moc palnika, czy grubość dna patelni). Ustaw trochę wyższą niż mała moc palnika. Placuszki z cukinii powinny się tylko lekko rumienić, jednak mają być w środku wysmażone. Stąd niższa moc palnika i dłuższy czas smażenia. W taki sposób usmaż wszystkie porcje placków. Wyszło mi łącznie 14 placków. Nie ma potrzeby dolewania oleju w trakcie smażenia. Placki z cukinii nie wypiją go więcej niż cztery łyżki. Połowa oleju prawdopodobnie zostanie jeszcze na patelni. Placki będą jednak tłuste po usmażeniu, więc polecam kłaść je na ręcznik papierowy, by odsączyć z nich nadmiar oleju. Placki z cukinii wychodzą niezwykle delikatne, wręcz rozpływające się w ustach. Każdy składnik jest tu istotny i nadaje wyjątkowości tym plackom. Uwielbiam jeść je całkowicie bez żadnych dodatków, ale często zjadamy je z listkami bazylii, mięty lub też ze świeżą kolendrą. Te drobne kwiatuszki na zdjęciach to właśnie kwitnąca kolendra :)	obiad	None
51	Karp smażony	"Zdejmij łuski z tuszki karpia i bardzo dokładnie umyj całą rybę (nie zapomnij o rozcięciu na brzuchu). Usuń z ryby cały śluz. Możesz do tego użyć świeżego zmywaka. Karpia osusz ręcznikiem papierowym. Jeśli Twoja tuszka miała głowę, to ją odetnij. Następnie odetnij też ogon oraz płetwy. Najwygodniej usuwa się je nożyczkami (nożyce do mięsa). Pozostaje już tyko pokrojenie tuszki na dzwonka. Użyj dużego i ostrego noża. Dzwonka krój tej samej szerokości (np. 2,5 cm). Będzie je potem wygodniej smażyć. Swoją tuszkę pokroiłam na 10 kawałków. Na deskę wysypuję sobie łyżkę soli. Biorę po szczypcie i nacieram solą każde dzwonko. Natarte solą kawałki ryby umieszczam w głębszym naczyniu (szklane lub ceramiczne). Całość polewam sokiem wyciśniętym z jednej cytryny. Chwilę ""masuję"" kawałki ryby w soku. Miskę odstawiam na 30 minut (na bok, na blat w kuchni). Po tym czasie można już panierować i smażyć karpia. Dzwonka karpia (po marynowaniu) wyjmij ze słonego soku. Każde dzwonko bardzo dokładnie osusz ręcznikiem papierowym. Do miseczki wsyp dwie czubate łyżki bułki tartej oraz jedną łyżkę mąki pszennej. Wymieszaj mąkę z bułką. W takiej prostej panierce obtaczaj bardzo dokładnie każde dzwonko. Nagrzej dużą patelnię z grubym dnem. Zmniejsz moc palnika do średniej. Na patelnię wyłóż minimum trzy czubate łyżki masła klarowanego. Gdy masło się rozpuści możesz kłaść kawałki karpia w panierce. Jeśli ryba po umieszczeniu na patelni od razu skwierczy, to znaczy, że patelnia jest dobrze nagrzana i masło ma idealną temperaturę. Dzwonka przewracaj na drugą stronę po około pięciu minutach (lub samaż je odrobinkę dłużej). Dzwonka powinny się od spodu ładnie zarumienić. Druga strona będzie się smażyła trochę krócej. Zdjęte z patelni kawałki usmażonego karpia odkładaj na chwilę na ręcznik papierowy, by osuszyć je z nadmiaru tłuszczu. Karpia smażymy na patelni ze sporą ilością tłuszczu. Jest wtedy najsmaczniejszy i idealnie dosmażony. Podajemy go samego lub z łyżeczką chrzanu albo z kapustą z grzybami."	obiad	None
52	Makaron z tuńczykiem	"Przygotuj sobie wszystkie składniki. Sprawdzisz, czy na pewno masz potrzebne produkty. Mając też wszystko pod ręką, nie zapomnisz dodać żadnego ze składników. Do makaronu z tuńczykiem polecam użyć makaron pappardelle. Możesz go też zastąpić makaronem do spaghetti lub też rigatoni, penne, czy fusilli. Najważniejsze jest to, by był to dobrej jakości makaron z twardej pszenicy durum. Jeśli wybierasz tuńczyka z puszki, to tylko w kawałkach. Tuńczyk rozdrobniony to tuńczyk najgorszej jakości. Koniecznie sprawdź też smak wybranej do przepisu oliwy. Jeśli jest gorzka, to nie używaj jej, bo popsuje ona cały smak potrawy. Lepiej jest wówczas użyć zwykły olej. Makaron najlepiej jest gotować na samym końcu lub w trakcie szykowania ""sosu"" i podawać jeszcze gorący prosto z garnka, dlatego też zaczynamy od zrobienia szybkiego sosu. Nagrzej dobrze średniej wielkości patelnię a następnie wlej dziesięć łyżek delikatnej oliwy z oliwek. Sześć ząbków czosnku obierz i pokrój w plasterki. Czosnek podsmażaj na średniej mocy przez minutę. Po minucie dodaj pomidorki koktajlowe przekrojone na pół oraz sól i pieprz. Po trzech minutach podsmażania pomidorki zaczną pięknie pachnieć i lekko zmiękną. Sos jest gotowy. Już w trakcie szykowania pomidorków z czosnkiem zacznij gotować wodę ma makaron. Na ugotowanie 250 gramów makaronu potrzebujesz 10 szklanek wody. Wodę posól dopiero, gdy zacznie się gotować. Do wrzątku wsyp płaską łyżkę soli. W garnku umieść makaron i gotuj al dente.  Makaron gotuję zazwyczaj o minutę lub dwie dłużej, niż zaleca producent na opakowaniu. Ugotowany powinien być sprężysty, ale miękki. Ugotowany makaron przełóż na durszlak i od razu z powrotem do garnka lub na półmisek. Makaron ma być mokry. Po ugotowaniu makaron waży u mnie 630 gramów. Delikatnie wymieszaj razem makaron i całą zawartość patelni. Dodaj też tuńczyka z puszki bez zalewy oraz siekaną natkę pietruszki. Makaron z tuńczykiem nakładaj na talerze. Na każdy talerz wyłóż po kilka czarnych oliwek. Porcje polej świeżo wyciśniętym sokiem z cytryny. Podawaj od razu. Gotowy do podania makaron z tuńczykiem można oprószyć jeszcze gruboziarnistą solą i polać dobrą oliwą. Sama nigdy nie robię tego przy tym daniu, jednak można też posypać całość tartym parmezanem. Jeśli wolisz dania gorące, to możesz podać je trochę inaczej. Wówczas tuńczyka oraz oliwki dodajesz na patelnię i smażysz całość dodatkową minutę. Całą zawartość patelni łączysz ze świeżo ugotowanym makaronem. "	obiad	None
53	Śledź w śmietanie	500 gramów filetów śledziowych to około 6-8 pojedynczych filetów (więcej lub mniej.. to zależy od ich wielkości). Jeśli używasz filetów z solanki, to przed pokrojeniem należy je przepłukać w zimnej wodzie. To ile razy przepłuczesz swoje śledzie, zależy od tego jak mocno słone są śledzie. Filety przełóż zatem do miski z zimna wodą. Po około 20 minutach zmień wodę na nową. Czynność powtarzaj do trzech razy. Przepłukane z nadmiaru soli filety umieść na ręczniku papierowym. Po osuszeniu pokrój je w kawałki szerokości do 1,5 cm. Jeśli masz filety z oleju, to tylko dokładnie osusz je ręcznikiem papierowym i pokrój w paski. Takich filetów śledziowych nie trzeba moczyć w wodzie. Dwie małe lub jedną większą cebulę obierz i posiekaj drobno (u mnie trochę większe kawałki). Posiekaną cebulkę umieść na sitku w zlewie. Zagotuj wodę i powoli wylewaj wrzątek na cebulę. Im ostrzejsza cebula, tym więcej wrzątku. Wrzątkiem zalewam cebulę żółtą oraz czosnkową. Jeśli sięgam po cebulę cukrową, to nie sparzam jej wrzątkiem. Sitko z cebulą odstaw do przestudzenia. Dwa lub trzy jabłka (najlepiej winne) obierz i pokrój w ćwiartki a następnie w drobną kostkę. Dodaj je do posiekanej cebuli. Do miski z siekaną cebulą i jabłkiem dodaj też 300 gramów śmietany kwaśnej 18 % (lub więcej) oraz garść siekanego koperku i połowę garści siekanego szczypiorku. Całość oprósz świeżo mielonym pieprzem i dodaj szczyptę soli (soli póki co nie dajmy, jeśli mamy śledzie z solanki). Na tym etapie nie daję więcej soli, ani pieprzu. Śledzie w śmietanie doprawiam ewentualnie dopiero wtedy, gdy wymieszam razem wszystkie składniki. Pokrojone wcześniej paski filetów śledziowych dodaję do pozostałych składników i wszystko delikatnie mieszam. Odstawiam śledzie w śmietanie na 10 minut na bok a następnie próbuję jak smakują. W razie potrzeby dodaję więcej soli lub pieprzu. Czasem dodaję też dla smaku łyżeczkę octu spirytusowego lub soku z cytryny. 	obiad	None
54	Paprykarz	Zdejmij całe mięso z wędzonych makreli. Po bardzo dokładnym oczyszczeniu wędzonej ryby z ości oraz wszelkich niejadalnych części wyszło mi równo 400 gramów mięsa z wędzonej makreli. Dwa woreczki białego ryżu (np. basmati) ugotuj według instrukcji na pakowaniu. Z dwóch torebek ryżu po ugotowaniu wyszło mi prawie 600 gramów ryżu. Sporo jednak zależy od typu ryżu. Czasem ze 100 gramów suchego ryżu wyjdzie 200 gramów a czasem 300 gramów. W trakcie gotowania ryżu raz jeszcze przejrzyj wędzone mięso ryby i przy okazji bardziej je rozdrobnij. Nagrzewaj dużą patelnię typu wok lub szeroki garnek. Wlej cały olej (6 łyżek). Cebule obierz, posiekaj drobno i podsmażaj na oleju na średnie mocy palnika. Po 15 minutach dodaj też obrane i starte na dużych oczkach marchewki. Do garnka wlej szklankę bulionu warzywnego. Całość wymieszaj, przykryj przykrywką i gotuj na średniej mocy palnika do momentu, gdy marchewka zrobi się miękka, czyli około 15 minut. Zdejmij garnek z palnika. Wystarczy już tylko dodać do garnka pozostałe składniki i wymieszać paprykarz szczeciński. Do garnka dodaj ugotowany ryż, przebrane mięso wędzonej ryby, pięć łyżek koncentratu pomidorowego oraz przyprawy: 3 płaskie łyżki słodkiej papryki, 1 łyżeczka chili, po pół łyżeczki soli i pieprzu. Całość bardzo dokładnie wymieszaj. Po wymieszaniu paprykarzu sprawdź jego smak. Jeśli brakuje Ci jakiejś przyprawy, to dodaj np. więcej soli lub pieprzu. Paprykarz szczeciński można jeść na ciepło, jednak ja zawsze studzę go i chłodzę przed podaniem. Najlepiej smakuje nam na kanapkach. 	obiad	None
55	Łosoś pieczony z cytryną	Filety z łososia umyj sprawnie pod zimną, bieżącą wodą o osusz od razu ręcznikiem papierowym. Wiem, że większość osób nie zdejmuje skóry z łososia. Ja jednak lubię ją usunąć przed pieczeniem. Skórę z łososia usuwa się bardzo łatwo. Jest na to kilka sposobów. Tym razem skórę z łuskami wycięłam na płasko, na drewnianej desce i przy użyciu klasycznego noża szefa kuchni. Jeśli jednak masz nóż do filetowania ryb.. skorzystaj z niego. Nóż ma być ostry i dość długi. Filet połóż skórą do deski. Złap za koniec i lekko natnij rybę przy samej skórze. Jedną ręką złap za wystającą skórę. Wsuń nóż i przeciągnij nim płasko przy samej skórze, kierując lekko ostrze do deski. Filety z łososia już bez skóry pokrój w poprzek w kawałki szerokości około 4-5 cm. Kawałki łososia posmaruj płynnym miodem i oprósz solą oraz pieprzem. Ząbki czosnku obierz i pokrój w plasterki. Plasterki czosnku wyłóż na kawałki ryby. Przygotuj sobie również kilka plasterków limonki i pomarańczy oraz gałązki rozmarynu. Łosoś jest już gotowy do przeniesienia do naczynia żaroodpornego i pieczenia. Samo przygotowanie ryby nie jest bardzo czasochłonne, wymaga jednak chwili skupienia i zebrania wszystkich potrzebnych składników. Ryba szykowana przed posiłkiem zostawia w kuchni i na dłoniach specyficzny zapach, a i w kuchni trzeba potem posprzątać. Możesz przygotować danie do pieczenia znacznie wcześniej i w razie potrzeby tylko przełożyć składniki do naczynia do zapiekania. Zgrzewarka próżniowa FoodSaver została zaprojektowana w taki sposób, by usunąć powietrze ze specjalnie zaprojektowanych worków, pojemników i folii tak, aby żywność zamknięta była w próżni. Poprzez usunięcie powietrza produkty spożywcze zachowują swój smak, kolor i świeżość na dużo dłużej. Łososia wraz z dodatkami przełożyłam do jednego z woreczków przeznaczonych do pakowania próżniowego. Wystarczy tylko wcisnąć jeden przycisk i gotowe. Gotowe do pieczenia danie odłożyłam do lodówki na dwa dni, ponieważ tak zaplanowałam sobie posiłki w tygodniu. Woreczek jest szczelnie  zgrzany/zamknięty i zajmuje w lodówce znacznie mniej miejsca niż garnek czy półmisek. Zapach ryby nie roznosi się również po wnętrzu lodówki. Po dwóch dniach wyjęłam łososia z woreczka i przełożyłam do naczynia żaroodpornego. Rybę skropiłam sokiem z połówki cytryny oraz polałam ją  dwiema łyżkami delikatnej oliwy. Nie robiłam tego przed zamknięciem próżniowym w woreczku, ponieważ razem z powietrzem odsysane są też płyny. Naczynie z daniem umieść na środkowej półce w piekarniku nagrzanym do 180 stopni. Łososia piecz przez 25 minut z opcją grzania góra/dół. Aby lekko zapiec od góry rybę możesz na kilka ostatnich minut włączyć opcję grillowania od góry. Łososia w miodzie i cytrusach możesz wyjąć z piekarnika i podawać od razu po upieczeniu. 	obiad	0
56	Łosoś	Filety z łososia umyj sprawnie pod zimną, bieżącą wodą o osusz od razu ręcznikiem papierowym. Wiem, że większość osób nie zdejmuje skóry z łososia. Ja jednak lubię ją usunąć przed smażeniem, a tym bardziej przed pieczeniem. Skórkę z łososia usuwa się bardzo łatwo. Jest na to kilka sposobów. Tym razem skórę z łuskami wycięłam na płasko, na drewnianej desce i przy użyciu klasycznego noża szefa kuchni. Jeśli jednak masz nóż do filetowania ryb.. skorzystaj z niego. Nóż ma być ostry i dość długi. Filet połóż skórą do deski. Złap za koniec i lekko natnij rybę przy samej skórze. Jedną ręką złap za wystającą skórę. Wsuń nóż i przeciągnij nim płasko przy samej skórze, kierując lekko ostrze do deski. Gotowe filety pokrój na kilka mniejszych i w miarę możliwości równych kawałków. Kawałki ryby oprósz z obu stron świeżo mielonym pieprzem oraz solą. Najczęstszym błędem przy smażeniu filetów z łososia jest słabo nagrzana patelnia oraz zimny tłuszcz. Nierzadko kawałki łososia rozpadają się lub przypalają również wtedy, gdy patelnia ma zbyt cienkie dno. Przygotuj sobie ciężką patelnię z grubym dnem. Zacznij nagrzewać patelnię na średniej mocy. Patelnia powinna się stopniowo i równomiernie nagrzać a nie spalić, więc nie ustawiaj bardzo wysokiej mocy palnika. Na nagrzaną patelnię wyłóż dwie łyżki masła klarowanego lub dwie łyżki dobrej jakości delikatnej oliwy z oliwek. Rozprowadź tłuszcz po powierzchni patelni i poczekaj chwilę, aż się nagrzeje. Wyłóż wszystkie kawałki łososia. Po około 4 minutach smażenia można go przełożyć na druga stronę. Polecam użyć do tego płaskiej łopatki kuchennej. Drugą stronę smaż odrobinę krócej, bo około 3 minuty. Łosoś smażony polecam podać na mieszance sałat lub świeżym szpinaku baby. Wystarczy go wówczas skropić świeżo wyciskanym sokiem z cytryny lub limonki. To chyba najprostszy sposób na pyszny obiad.	obiad	None
57	Śledzie smażone	Tuszki powinny być już oczyszczone. Wystarczy przepłukać je pod zimną wodą. Można dodatkowo odciąć płetwy. Po umyciu osusz je dokładnie ręcznikiem papierowym. Obsyp przyprawami. Każdą sztukę obtocz w mące. Patelnię dobrze nagrzej. Wlej olej. Śledzie smaż z każdej strony po 1 minucie. Możesz również podsmażyć je chwilę od strony brzucha. Śledzie smażone są razem z kręgosłupem i ościami. Mięso spożywane na ciepło, od razu po usmażeniu, bardzo dobrze odchodzi od ości. 	obiad	-1
58	Krewerki z makaronem	Ugotuj makaron ryżowy. Zazwyczaj producent zaleca zalanie makaronu wrzątkiem, jednak ja mam swój niezawodny sposób, który gorąco polecam. Zagotuj w garnku wodę. Cały czas gotujący się wrzątek osól i dodaj makaron. Gotuj kluski bez przykrywki od 5 do maksymalnie 6 minut (już po 2-3 minutach sprawdzaj, czy makaron jest już gotowy). Wyłącz i od razu przelej całość na durszlak. Odcedzony makaron przełóż do dużego woka lub szerokiej patelni. Krewetki przygotuj w trakcie gotowania makaronu. Niezależnie od wielkości oraz tego czy były wcześniej gotowane i mrożone, czy też zostały zakupione świeże, należy je oczyścić. Mrożone krewetki przez oczyszczaniem wystarczy (trzymając je na sitku) zalewać ciepłą wodą, do momentu usunięcia całej glazury. Usuń pancerz, głowę oraz ogon. Każdą krewetkę przetnij wzdłuż i usuń odchody. Tak przygotowane krewetki umieść w misce. Dodaj sezam, imbir, chilli, (użyłam świeżych papryczek) oraz pieprz. Zamieszaj. Nagrzej patelnię. Dodaj masło oraz czosnek pokrojony w plasterki. Po minucie dodaj krewetki z przyprawami. Całość smaż nie dłużej niż 5 minut. Zawartość patelni przenieś do woka z makaronem. Wlej sos sojowy i zamieszaj. Osoby na diecie bezglutenowej używają sosu sojowego bez glutenu. Podawaj ze świeżymi ziołami: kolendra lub pietruszka będą idealne.	obiad	None
59	Warzywa z sosem holenderskim	Umyj kalafiora i brokuły, podziel je na mniejsze różyczki. Obierz i pokrój marchewki na grubsze plastry. Oczyść fasolę i odetnij jej końce. Cukinię umyj i pokrój na grubsze półplastry. W garnku nastaw wodę z solą i cukrem – warzywa gotuj kolejno – marchew 7 minut, fasolkę szparagową 12 minut, brokuły 4 minuty, kalafior 5 minut, cukinię 2 minuty. Sparzone warzywa natychmiast hartuj w zimnej bieżącej wodzie. W międzyczasie przygotuj sos, wyciśnij sok z cytryny. W garnuszku zagrzej masło do temperatury 60° C. Do kielicha miksera wbij jedno całe jajko i jedno żółtko, dodaj sok z cytryny, pół łyżeczki cukru i kostkę rosołową. Uruchom mikser na średnich obrotach, jednocześnie powoli wlewając masło. Masło dodawaj do momentu, aż sos zgęstnieje. Przełóż go wtedy do miski, dopraw białym pieprzem. Sparzone warzywa zagrzej ponownie w gotującej się wodzie. Gorące już ułóż na talerzu, podawaj z sosem.	kolacja	None
60	Gulasz z serc z warzywami	Serca umyj i osusz. Podsmaż na rozgrzanym oleju. Cebulę posiekaj i dodaj do serc. Chwilę podsmaż. Warzywa gotuj w osolonym wrzątku 10 minut. Odcedź, dodaj do serc i dopraw. Dodaj koncentrat pomidorowy i całość duś 30 minut.	kolacja	None
61	Góralskie naleśniki z oscypkiem i żurawiną	Przygotuj ciasto mieszając ze sobą: mleko, jajka, mąkę, wodę, olej oraz odrobinę soli. Miksuj wszystko razem do momentu uzyskania ciasta o gładkiej, jednolitej konsystencji. Smaż naleśniki. Oscypki pokrój w drobną kostkę i wymieszaj w miseczce z połową przewidzianej żurawiny – następnie posmaruj nią każdy z naleśników i zwiń w kopertę. Tak złożone naleśniki panieruj kolejno: w mące, roztrzepanym jajku i tartej bułce. Smaż na nieco głębszym, niż zwykle oleju. Do rondelka wlej wiśniówkę, dodaj pozostałą część żurawiny i zagotuj. Usmażone naleśniki podawaj na ciepło z przygotowanym sosem. Udekoruj gałązką świeżego rozmarynu.	kolacja	None
62	Kanapka z pieczonymi warzywami	Umyte warzywa skrop oliwą i wstaw do nagrzanego do 180°C piekarnika. Piecz około 25 minut aż zupełnie zmiękną. Gorące jeszcze warzywa przykryj folią, odstaw do ostygnięcia.Zimne już warzywa obierz, z papryki usuń pestki. Pokrój w drobną kosteczkę, dodaj czosnek przeciśnięty przez praskę. Całość przesiekaj nożem i połącz z resztą warzyw. Całość dopraw do smaku olejem sezamowym, sosem sojowym, posiekaną kolendrą oraz ketchupem Hellmann‘s, który nada potrawie pomidorowego smaku, przy zachowaniu niskiej kaloryczności potrawy. Gotową pastę nakładaj na opieczone wcześniej w piekarniku kromki bagietki.	kolacja	None
63	Sałatka z kaszy jaglanej z warzywami	Ćwiartki pomidorów połącz z pokrojoną w kostkę papryką, drobno posiekaną cebulką, podprażonymi na suchej patelni ziarnami słonecznika, listkami bazylii. Sałatkę wymieszaj z ugotowaną na sypko kaszą.	kolacja	None
64	Warzywa z grzybami po tajsku	W rondlu rozgrzej olej, włóż imbir i czosnek. Po 20 sekundach dodaj paprykę i pokrojone grzybki. Gdy papryka zmięknie, dodaj dymki i kapustę. Podgrzewaj 2 minuty. Przypraw solą i	kolacja	-1
65	Zapiekanka ziemniaczana z warzywami	Ziemniaki gotujemy bez skórki. Gotowe blendujemy. Do puree dodajemy przesiana mąkę, sól i proszek. Mieszamy aby nie było gródek. Wkładamy na formę (masa może być lekko lejąca ale to nie szkodzi) wyłożoną folią i lekko natłuszczoną. Pieczemy ok 30 minut. Warzywa kroimy w dowolny sposób. Mieszamy z ketchupem, cząbrem i musztardą. Zostawiamy na kilka minut. Na gotowy spód wykładamy warzywa. Rozbijamy jajka. Pieczemy w takiej formie ok 30 minut.	kolacja	None
66	Tempura z owocami morza i warzywami	Ciasto: Z jaj odseparuj białko i ubij je na sztywną pianę. 100 gram mąki pszennej połącz z mąką ziemniaczaną, dodaj sodę i sól, całość rozprowadź wodą gazowaną. Połącz z ubitym białkiem, na koniec dodaj pozostałe 50 gram mąki pszennej – tylko zamieszaj, nie rozprowadzaj powstałych grudek. W garnku z szerokim dnem rozgrzej olej. Krewetki oczyść z żyłek, rozetnij na pół wzdłuż ogona, nie nacinając jednak do końca. Kalmary, ośmiornice umyj. Cebulę pokrój w centymetrowej grubości krążki, paprykę pokrój w szerokie na dwa centymetry plastry, cukinię pokrój w krążki wykrawając środek. Wszystkie składniki po kolei maczaj w cieście i smaż na głębokim tłuszczu. Usmażone elementy układaj na papierowym ręczniku, żeby pozbyć się nadmiaru tłuszczu. Usmażone kęski ułóż po cztery sztuki z każdego asortymentu na talerzu. Podawaj z sosem sojowym wymieszanym z sokiem z jednej limonki i chrzanem wasabi.	kolacja	None
67	Aromatyczny burger z kurczakiem	Rozgrzej oliwę i obsmaż na niej mięso. W misce wymieszaj rozgnieciony czosnek, przecier, miód, musztardę, tabasco, sól i sok z cytryny. Dodaj do kurczaka i od momentu zagotowania duś 10 minut. Wyjmij filet i podziel na drobne włókna po czym wrzucić do sosu. Wymieszaj i gotuj, do czasu by masa zgęstniała. Połóż mięso na bułkę i przykryj wierzchem.	kolacja	None
68	Indycza rolada z warzywami	Fileta natnij w taki sposób, aby powstał duży płat. Oprósz solą i pieprzem. Marchewkę z groszkiem gotuj w lekko osolonej wodzie przez około 8 minut, wystudź. Kukurydze osącz i wymieszaj z groszkiem i z marchewką. Serek mascarpone wymieszaj z jajkiem, bułką tartą i warzywami. Rozsmaruj na mięsie, zwiń w roladę i zwiąż nicią. Roladę przełóż do wysmarowanej oliwą brytfanny, podlej małą ilością wody i piecz 80 minut w temperaturze 200 stopni. Polewaj wytworzonym z pieczenia sosem.	kolacja	None
69	Potrawka drobiowa z kuskusem i warzywami	Paprykę pokrój w paski i ugotuj z fasolką szparagową. Odcedź. Cukinię pokrój w plastry i podsmaż na patelni bez tłuszczu. Posyp papryką i pieprzem. Cebulę posiekaj i zeszklij na oleju. Pomidory pokrój w kostkę i dodaj do cebuli. Wsyp mąkę i duś przez 20 minut. Mięso pokrój na kawałki, oprósz solą i pieprzem. Podsmaż, dodaj fasolę z papryką, cukinię i sos, przypraw i smaż na małym ogniu około 10 minut. Wsyp kuskus, zalej bulionem, wymieszaj i odstaw na 15 minut. Podawaj na ciepło.	kolacja	0
70	Pomidorowy turbot z warzywami	Filety z turbota umyj dokładnie, osusz, skrop obficie sokiem z cytryny i oprósz przyprawami. Odstaw na 1 godzinę w chłodne miejsce. Obierz marchewki i obgotuj w całości przez kilka minut w lekko osolonym wrzątku. Osącz. Cebulę i czosnek obierz i posiekaj drobniutko. Podsmaż na rozgrzanym tłuszczu, dodaj obrane ze skórki, rozkrojone w ósemki pomidory i duś na małym ogniu przez 15 minut. Dopraw do smaku, dodaj pocięte w połówki oliwki i skrojoną w kosteczkę marchewkę. Wymieszaj, zagotuj . Rybę ugotuj na parze i podawaj z sosem pomidorowym.	kolacja	None
71	Risotto z warzywami i szynką	Cebulę obierz, pokrój w piórka. Warzywa umyj, selera i paprykę pokrój w kostkę, pieczarki w paski. Groszek odsącz z zalewy, szynkę pokrój w plastry. W rondelku rozgrzej olej, cebulę lekko zeszklij wraz z selerem. Dorzuć groszek, paprykę i grzyby, podsmaż całość 5 minut. Po tym czasie dodaj do potrawy ryż, nieustannie mieszając zasmażaj 1 minutę. Nie zdejmując rondelka z ognia wlej chochelkę bulionu, mieszaj dopóki potrawa nie wchłonie płynu. Czynność powtórz póki nie zużyjesz całego bulionu. Pod koniec gotowania dorzuć do garnka pokrojoną szynkę. Przed podaniem gorącą potrawę posyp wiórkami masła, dopraw solą i pieprzem.	kolacja	None
72	Makrela przybrana warzywami	Ryby dokładnie umyj i obficie skrop sokiem cytryny, oprósz solą i pieprzem, odstaw na 30 minut, aby przeszła aromatem. Cebule obierz, posiekaj w kostkę i zeszklij na rozgrzanym tłuszczu. Dodaj rozkrojone na ósemki, obrane ze skórek pomidory i osączone z zalewy polówki pieczarek. Dopraw do smaku i duś przez 15 minut na małym ogniu. Na wierzchu warzyw ułóż ryby i duś jeszcze przez 25 minut pod przykryciem.	kolacja	None
73	Chińskie kulki z ryby z warzywami	Mrożoną chińską mieszankę ugotuj według przepisu na opakowaniu, osącz i odstaw w ciepłe miejsce. Mintaja umyj, odciśnij, oprósz solą i pieprzem i potnij w dość dużą kostkę. Obtocz w mące. Pozostałą mąkę dodaj do ubitych na sztywną pianę białek, dopraw do smaku. Posiekaj dymkę i ostrożnie wymieszaj z białkami. Zanurzaj kawałki ryby w tak przygotowanym cieście i smaż na rozgrzanym tłuszczu na złoty kolor. Kulki rybne podawaj razem z chińską mieszanką warzywną.	kolacja	-1
74	Jajka po wiedeńsku gotowane na parze	Szczypiorek posiekaj. Przygotuj cztery małe miseczki porcelanowe. Do każdego wbij po jednym jajku. Do każdej miseczki dodaj małą łyżeczkę masła oraz śmietany. Posyp szczyptą soli morskiej oraz słodką papryką Knorr. Ułóż naczynka w koszyczku do gotowania na parze i gotuj pod przykryciem przez ok. 10 minut - w zależności w jakim stopniu ugotowania lubisz jajka. Gotowe posyp szczypiorem i podawaj.	śniadanie	None
75	Frittata z suszonymi pomidorami	Jajka mieszamy w misce z mlekiem, solą i pieprzem. Rozgrzewamy patelnię z oliwą, wylewamy na nią jajka i delikatnie mieszamy, dopóki nie zaczną się ścinać. Kiedy jajka zaczną się ścinać, dodajemy do nich pokrojone w kostkę suszone pomidory, zmniejszamy płomień i czekamy, aż jajka się zetną. Podważamy fritattę i wlewamy na spód patelni trochę oliwy. Ponownie zwiększamy płomieć i smażymy, aż fritatta się zezłoci. Gotową fritattę studzimy. Kroimy na trójkąty, wykładamy na talerz i posypujemy rukolą.	śniadanie	None
76	Ryż na napoju kokosowym z mango i bananem	Wypłucz ryż pod bieżącą wodą, przełóż go do garnka, zalej 300ml gotującego się napoju kokosowego. Ryż gotuj w kąpieli wodnej pod przykryciem około 20-30 minut.                          Otrzyj limonkę ze skórki, wyciśnij z niej sok, drugą pokrój w cząstki, mango i banana pokrój w kostkę, orzeszki upraż na złoty kolor na suchej patelni.                          Po ugotowaniu ryżu dodaj do niego sok z limonki, otartą skórkę i rodzynki, dopraw go do smaku 3-4 łyżkami syropu klonowego. Ryz przełóż na talerz, na środku umieść pokrojone owoce, orzeszki, cząstki limonki, całość oprósz z wierzchu cynamonem i ewentualnie polej odrobiną syropu klonowego.	śniadanie	None
77	Pełnoziarniste kanapki z wegańskim smalcem z cieciorki	Ciecierzycę odcedź, (zachowaj zalewę) i rozgnieć na puree lub zblendować. Goździki zmiażdż. Cebule oraz czosnek pokrój w drobną kosteczkę. Jabłko obierz i pokrój w drobną kostkę podobnie jak cebulę. Na patelni z oliwą podsmaż czosnek z cebulką. Jak będą rumiane dodaj wszystkie przyprawy Knorr i smaż jeszcze 1 minutę. Dodaj puree z ciecierzycy i smaż całość aż składniki się połączą. Jeśli uznasz, że smalec jest zbyt suchy wlej 2-3 łyżki zalewy z ciecierzycy. Zdejmij ciecierzycę z ognia, dodaj sos sojowy, syrop klonowy oraz jabłko. Ewentualnie dopraw szczyptą soli. Wymieszaj. Podawaj na zimno z chlebem. Najlepszy efekt będzie jeśli z chleba zrobisz grzanki.	śniadanie	0
78	Amerykańskie naleśniki	Jaja, mąkę, roztopione masło, proszek do pieczenia, cukier i mleko wymieszaj dokładnie odstaw na kilkanaście minut. Następnie na patelni rozgrzej odpowiednią porcję oleju z masłem i smaż małe, okrągłe placuszki o średnicy 10 centymetrów. Przewracaj placki na drugą stronę tak, aby były złoto- brązowe. Możesz przykryć patelnię i smażyć powoli przez 10 minut. Gotowe placki podawaj posypane cynamonem i polane syropem klonowym. Możesz również użyć ulubionych dodatków. 	śniadanie	0
79	Tofucznica	Pomidorki pokrój na pół, tofu pokrusz widelcem. Na patelni rozgrzej olej i podsmaż tofu. Następnie wlej wodę i dopraw przyprawą włoską Knorr i kurkumą.                          Gdy woda odparuje, a tofu się zarumieni, dodaj pomidorki koktajlowe i szpinak. Smaż jeszcze 5 min. Przed podaniem udekoruj listkami bazylii.	śniadanie	None
80	Jaglanka	Kaszę wypłukaj w zimnej wodzie, następnie przełóż na sito i przelej wrzątkiem. Truskawki umyj, obierz i pokrój w mniejsze kawałki. Kaszę przełóż do garnka, zalej napojem sojowym, dodaj miód i gotuj na wolnym ogniu 15 min. Po tym czasie dodaj truskawki, przykryj np. folią i odstaw na kolejne 15 min. Kaszę przełóż do miseczki, posyp orzechami i cynamonem. 	śniadanie	None
81	Chrupiący chleb	Połącz wszystkie składniki w misce z dodatkiem 250 ml wody.Gotowe ciasto umieść między dwoma papierami do pieczenie i rozwałkuj cienko. Rozgrzej piekarnik do 170 C i piecz przez ok 35-40 minut. Odstaw do ostygnięcia, połam w nieregularne kształty. Przechowuj w szczelnie zamykanym pojemniku.	śniadanie	None
82	Meksykańska jajecznica	Dymkę pokrój w małe plasterki, paprykę oraz pomidory umyj i również  pokrój w kostkę. Dymkę oraz paprykę podsmaż na oliwie. Dodaj przyprawę Knorr i smaż jeszcze 1 minutę.                          Teraz dodaj pomidory oraz odcedzoną fasolkę. Całość duś ok 5 minut.                          Na oddzielnej patelni rozpuść masło. Jajka rozkłóć i usmaż klasyczną jajecznicę. Podawaj z warzywami. 	śniadanie	None
83	Tosty z pomidorową salsą	Zawartość opakowania Knorr wymieszaj z wodą i oliwą. Dodaj posiekaną kolendrę oraz sok z limonki. Pomidory oraz cebulę pokrój w drobną kostkę, a następnie wymieszaj z przygotowanym sosem. Tosty opiecz w tosterze lub piekarniku. Następnie na każdy nałóż po dużej łyżce salsy i udekoruj listkami ziół. Podawaj jako przekąskę.	śniadanie	None
84	Kanapka z pastą jajeczną z papryką i szczypiorkiem	Pieczywo opiecz w tosterze i odkrój skórkę. Wystudź. Paprykę pokrój w drobną kostkę. Ugotowane jajka rozgnieć w miseczce widelcem, dodaj pokrojoną paprykę oraz majonez i szczypiorek. Wszystko dokładnie wymieszaj i gotową pastą posmaruj dwie kromki pieczywa – pozostałymi dwoma przykryj kanapki i przygnieć lekko dłonią. Kanapki przekrój po przekątnej na trójkąty.	śniadanie	-1
85	Chrupki z ciecierzycy	Ciecierzycę odsącz. Dobrze wysusz ręcznikiem papierowym. Rozgrzej piekarnik do 200°C z termoobiegiem. Ciecierzycę połącz z oliwą i przyprawami. Na blasze rozłóż papier do pieczenia, a na nim przyprawioną cieciorkę. Wstaw do piekarnika na około 15-18 minut, aż ciecierzyca będzie chrupiąca, ale nie spalona. W trakcie pieczenia możesz przemieszać ciecierzycę kilka razy, aby się równomiernie zrumieniła.	śniadanie	None
86	Grillowane tosty z kurczakiem	Cebulę pokrój w kostkę, a następnie przesmaż na rozgrzanej oliwie. Dodaj szpinak, wymieszaj i dopraw do smaku. Zdejmij z ognia.  Kromki pieczywa grilluj w domowym opiekaczu i skrop oliwą. Sos przygotuj według wskazówek na opakowaniu.  Kurczaka porwij na kawałki i wymieszaj ze szpinakiem, szczypiorem oraz sosem Knorr.  Przygotowany farsz nałóż na dwie kromki pieczywa i przykryj pozostałymi dwoma. Kanapki przekrój w poprzek i podawaj. 	śniadanie	None
87	Zielona kanapka z pastą z awokado i łososiem	Rukole posiekaj nożem wymieszaj z majonezem. Posiekaj chili. Jaja ugotuj na twardo obierz zetrzyj na tarce na drobnych oczkach. Awokado obierz połącz oliwą rozdrobnij widelcem połącz z chili jajami , dopraw do smaku sokiem z połówki cytryny i solą. Ciabatę pokrój w grube plastry , opiecz w piekarniku, na wierzchnią warstwę kanapki ułóż rukolę z majonezem na wierzch połóż płat łososia, na łososia nałóż pastę z awokado, oprósz czarnuszką całość udekoruj kiełkami rzodkiewki.	śniadanie	None
88	Tosty z serem i szynką	Kromki pieczywa tostowego ułóż na blaszce i zapiecz w piekarniku z dwóch stron używając funkcji grill lub przygotuj w tosterze. Zapieczone tosty posmaruj majonezem i nałóż po plasterku szynki i sera. Ponownie zapiecz chwilę w piekarniku, aby ser się rozpuścił. Gotowe tosty złóż razem i przekrój na pól. Gotowe.	śniadanie	None
89	Jajecznica z krewetkami	Krewetki rozmroź w zimnej wodzie i osusz. Boczek, cebulę i obrane ziemniaki pokrój na kostkę. Na rozgrzany olej wrzuć boczek i podsmaż go. dodaj cebulę i zeszklij, po czym wrzuć krewetki i ziemniaki. Wszystko podsmaż ciągle mieszając. Jajka rozbełtaj ze śmietaną, pieprzem, solą i koperkiem. Jajka wlej do krewetek i usmaż jajecznicę delikatnie mieszając. Kromki pokrój na kostkę i podsmaż na złoto na maśle.	śniadanie	0
90	Omlet z krewetkami i pieczarkami	Krewetki rozmroź i odsącz. Jajka ubij z 2 łyżkami zimnej wody, posól i wymieszaj z krewetkami. Pieczarki i cebulę obierz, a następnie drobno posiekaj. Dodaj kiełki, jajka z krewetkami, sos sojowy i energicznie wymieszaj. Przypraw. Masę wylej na rozgrzany olej, upiecz z jednej strony, przewróć i upiecz z drugiej strony	śniadanie	None
91	Omlet z krewetkami na grzankach	Ze środka kromek wytnij kółka za pomocą szklanki. Posmaruj je z obu stron masłem i zapiecz z jednej strony. Cebulę, natkę i szczypiorek posiekaj, a pieczarki pokrój drobniutko. Na rozgrzaną oliwę wrzuć cebulę i szczypiorek i zeszklij ją. Dodaj pieczarki oraz natkę, doprawiamy pieprzem i solą i dusimy chwilę. Do jajek dodaj sos rybny, dobrze wymieszaj i smaż omlety tak cienkie jak naleśniki. Omleciki rozłóż na talerzu, zawiń w nie krewetki, po czym pokrój na kawałki i ułóż na grzankach.	śniadanie	None
92	Omlet ze szparagami i krewetkami	Krewetki rozmroź, a szparagi oczyść, zwiąż w pęczki i gotuj przez 20-30 minut w posolonej wodzie. Jajka roztrzep wraz ze śmietaną, pieprzem i solą. Na patelni rozgrzej łyżeczkę masła* i wlej 0,25 masy jajecznej. Usmaż omlet tak, aby z jednej strony pozostał niedopieczony. Z pozostałej masy usmaż kolejne 3 omlety. Przełóż je do ciepłego piekarnika. Rozgrzej resztę masła i podsmaż na nim krewetki. Szparagi odsącz z wody i ułóż na omletach. Placki złóż na połowę i posyp krewetkami. Możesz podawać z zieloną sałatą. *Należy uważać, aby masło nie przypaliło się, inaczej potrawa będzie niesmaczna i niezdrowa.	śniadanie	None
93	Omlet rybny z kaparami	Masło i olej rozgrzej na patelni. Rybę pokrój na niewielkie paluszki, smaż ją na tłuszczu około 7 minut. Cebulę posiekaj grubo, słoninę pokrój w kostkę i razem dodaj do ryby. Podsmaż. Dodaj sól i pieprz oraz posiekane kapary. Jajka roztrzep z solą, pieprzem, natką pietruszki i wlej na patelnię. Zostaw do ścięcia jajek.	śniadanie	0
94	Nadziewany omlet	Czosnek zmiażdż, dodaj kolendrę oraz pieprz i wszystko razem rozetrzyj w moździerzu. Na średnim ogniu rozgrzej w woku 1 łyżkę oleju, dodaj pastę i smaż ją około 2 minut. Dodaj wieprzowinę i ciągle mieszając podsmaż. Cebulki posiekaj, a pomidora pokrój na małe kawałki. Dodaj do mięsa i smaż minutę, po czym odstaw. Jaja roztrzep z sosem rybnym i kurkumą. Na patelnię z rozgrzanym olejem wlej 0.25 masy jajecznej. Kiedy masa zacznie się ścinać, lekko ją wymieszaj, tak aby ścięło się całe jajko. Na środek omletu nałóż 0.25 masy, brzegi zwiń do środka, przykrywając nadzienie. Z pozostałej masy i nadzienia przygotuj jeszcze 3 omlety.	śniadanie	None
95	Wyśmienity omlet z szynką	Szynkę pokrój w kostkę, podsmaż na odrobinie tłuszczu i przyrumień Jajka roztrzep razem z mlekiem i odrobiną masła, dopraw do smaku. Wylej jajeczną masę na pozostały rozgrzany tłuszcz i smaż aż jajka się zetną. Zsuń gotowy omlet na talerz, ułóż szynkę i umyte, osuszone listki bazylii.	śniadanie	-1
96	Mahaca con huevos czyli wyśmienita jajecznica z suszoną wołowiną	Suszoną wołowinę podlej odrobiną lekko osolonej wody i duś na małym ogniu pod przykryciem, do momentu aż zmięknie. Cebulkę i Papryczkę obierz, oczyść i posiekaj w drobną kosteczkę, zeszklij na rozgrzanym tłuszczu, dodaj osuszoną i pociętą w mniejsze kawałki gotową wołowinę i przesmaż. Gdy składniki nabiorą rumianego koloru dodaj obranego ze skórki, rozkrojonego w kostkę pomidora. Przełóż na talerz i na ten sam tłuszcz wbij jajka, smaż do momentu aż lekko się zetną i wymieszaj z pomidorami i wołowiną.	śniadanie	None
97	Omlet z kapustą włoską	Na patelni zarumień boczek i wyłóż go na talerz. Podsmaż cebulę do czasu, gdy się zeszkli. Dodaj kapustę i zalej ją winem, podgrzewaj na małym ogniu. Jajka ubij na jednolitą masę i dopraw. Masą jajeczną zalej kapustę, smaż pod przykryciem do momentu, gdy jajka się zetną.	śniadanie	None
98	Jajecznica na boczku	Na patelnie dajemy trochę masła czekamy aż się roztopi między czasie kroimy szynkę ,ser i boczek w kostkę gdy masło się roztopi dajemy boczek oraz szynkę w kostkę gdy to się smaży kroimy cebulę oraz paprykę gdy reszta się lekko przysmaży dodajemy paprykę i cebulę i trochę sera który pokroiliśmy wcześniej i mieszamy co jakiś czas . Gdy reszta się smaży robimy kanapki smarujemy 2 kromki masłem dajemy trochę rukoli na drugiej małej patelni przysmażamy plasterki boczku aż będą chrupiące gdy się usmażą dajemy je na kanapki . Gdy reszta się przysmaży dodajemy 2 jajka i mieszamy starając się nie rozbić żółtka gdy jajka się zrobią wyłączamy gaz zdejmujemy patelnię na bok wyciągamy talerz układamy tam kromki które zrobiliśmy gdy wszystko jest przygotowane solimy i pieprzymy to co jest na patelni oraz posypujemy serkiem w kostkę przekładamy to na talerz i teraz wszystko gotowe.	śniadanie	None
99	Omlet z kiełbasą i pomidorami	Kiełbasę , ser i pomidory pokroić na małe kawałki i podsmażyć na maśle na małym ogniu. Jajka roztrzepać , dodać wodę sól i pieprz do smaku. Kiełbasę , ser i pomidory zalać jajkami ,smażyć z obu stron. Można dodać jeszcze do tego szynki zamiast kiełbasy	śniadanie	None
100	Góralska jajecznica	Chleb pokrój w kostkę. Oscypek zetrzyj. Jajka wymieszaj z mlekiem, oscypkiem i lubczykiem. Słoninę pokrój w drobną kostkę, usmaż do uzyskania skwarek. Dodaj chleb i zrumień. Masę jajeczną wlej do słoniny i chleba, dopraw przyprawami, wymieszaj. Smaż na wolnym ogniu. Przed podaniem posyp szczypiorkiem.	śniadanie	1
101	Kremowa jajecznica z camembertem	Cebulę obierz, posiekaj w drobną kostkę razem z kiełbasą i przesmaż na maśle. Dodaj mleko i poczekaj, aż wyparuje. Jajka wybij do naczynia, dodaj przyprawy i roztrzep widelcem. Wlej na patelnię i mieszaj dokładnie. Pod koniec dodaj do jajecznicy pokrojony ser i poczekaj, aż się rozpuści.	śniadanie	None
102	Warzywa z patelni	Brokuły podziel na małe różyczki i sparz je w gotującej się wodzie przez 4 minuty. Cukinie przekrój na pół po długości i pokrój w półplastry. Marchew również pokrój w plastry i zanurz w gotującej się wodzie na 4 minuty. Posiekaj czosnek, chili, zetrzyj imbir. Posiekaj natkę kolendry. Na patelni, najlepiej woku, podgrzej olej, czosnek i chili. Gdy olej zrobi się gorący, od razu dodaj pozostałe warzywa. Wszystko razem smaż 5- 6 minut, ciągle mieszając. Do gorących już warzyw na koniec dodaj szpinak, imbir i bulionetkę. Pomieszaj jeszcze kilka razy, upewniając się, że bulionetka się rozpuściła.	śniadanie	None
103	Ciabatta z grillowanymi warzywami	Paprykę i pieczarki przekrój na cztery części, cebulę pokrój w plastry. Warzywa opiecz na patelni grillowej, następnie przełóż do miski i połącz z ketchupem. W przeciętej do połowy bułki nałóż rukolę, plastry pomidorów, grillowane warzywa oraz plastry sera mozzarella. Kanapkę dodatkowo tuż przed podaniem podgrzej w opiekaczu lub w grillu elektrycznym.	śniadanie	None
104	Świąteczne naleśniki z nadzieniem jabłkowym	Składniki na ciasto naleśnikowe połącz za pomocą miksera na gładką masę. Smaż na rozgrzanej patelni cienkie naleśniki na złocisty kolor z obu stron. Do jabłek dodaj przyprawy, rodzynki, orzechy, dopraw sokiem ze świeżej cytryny i duś wszystko do miękkości. Wszystkie składniki wsyp do dużej miski i starannie wymieszaj. Na rozgrzanym maśle podsmaż jabłka. Należy uważać, aby masło nie przypaliło się, inaczej potrawa będzie niesmaczna i niezdrowa. Jabłkowy farsz nałóż na naleśniki. Naleśniki zwiń. Podawaj udekorowane jabłkami i posypane rodzynkami.	śniadanie	None
105	Rurki z warzywami	Makaron ugotuj. Cukinie pokrój w plastry, a paprykę w paski. Dymki potnij na kawałki. Czosnek posiekaj i zeszklij na oleju. Dodaj paprykę, cukinię i smaż 8 minut. Dopraw solą i pieprzem. Makaron wymieszaj z warzywami i dymką. Posyp posiekanym koperkiem.	śniadanie	None
106	Tortilla z warzywami po hiszpańsku	Majonez wymieszaj z ketchupem i posmaruj tortillę. Liście sałaty porwij na kawałki. Marchewkę zetrzyj na tarce o grubych oczkach. Pomidora i ogórka pokrój w plastry. Warzywa nałóż na placka tortilli. Kurczaka pokrojonego w kostkę lub paski przypraw przyprawą do gyrosa i podsmaż. Dodaj do tortilli. Całość zwiń w rulon i podgrzej tortillę w piekarniku lub mikrofalówce.	śniadanie	None
107	Krewetki z mango	Krewetki rozmrozić jeśli były mrożone, obrać i oczyścić. Osuszyć papierowym ręcznikiem. W międzyczasie nastawić ryż i ugotować zgodnie z instrukcją na opakowaniu. Krewetki wymieszać z obranym i startym imbirem oraz czosnkiem. Wymieszać składniki sosu w miseczce. Mango obrać i pokroić w kostkę. Rozgrzać olej w woku lub w dużej patelni, wrzucić krewetki i smażyć na dużym ogniu przez 2 minuty co chwilę mieszając. Wlać sos i na dużym ogniu zagotować. Po kilkunastu sekundach dodać mango i wymieszać. Odstawić z ognia i posypać posiekaną papryczką i szczypiorkiem. Podawać z ryżem i kolendrą (jeśli lubimy).	kolacja	None
108	Kanapki z pastą z wędzonego łososia i ogórka	Łososia rozdrobnić i zgrubnie posiekać na desce, włożyć do miski. Ogórki obrać, pokroić w drobną kosteczkę, dodać do miski z łososiem. Skropić sokiem z cytryny, dodać koperek oraz serek. Doprawić solą oraz pieprzem, wymieszać. Udekorować koperkiem. Podawać z pieczywem.	śniadanie	None
109	Pieczone warzywa z kaszą i szpinakiem	Piekarnik nagrzać do 200 stopni C. Batata obrać i pokroić na ok. 2 - 3 cm kawałki. Cukinię oraz paprykę również pokroić na podobnej wielkości części. Cebulę obrać z zewnętrzych suchych łupin, pokroić na ćwiartki a następnie na ok. 1 cm plastry. Ząbki czosnku pozostawić w łupinkach. Warzywa doprawić pieprzem (ok. 1/2 łyżeczki) i wymieszać z 3 łyżkami oliwy oraz oderwanymi listkami z gałązek rozmarynu. Nie solić, bo wówczas warzywa puszczą soki. Warzywa ułożyć na blaszce do pieczenia (ok. 20 x 30 cm) lub naczyniu żaroodpornym i piec przez 45 minut bez przykrycia. W międzyczasie ugotować kaszę według instrukcji na opakowaniu. Wysypać i rozłożyć na dużym talerzu. Upieczone warzywa wyjąć z piekarnika i od razu dodać do nich szpinak, pozostałą łyżkę oliwy oraz kaszę. Delikatnie przemieszać wszystko razem z fetą za pomocą płaskiej łopatki. Kaszę przed dodaniem do warzyw można podsmażyć na patelni, ale nie jest to konieczne. Zapiekankę można podgrzewać na patelni.	kolacja	None
110	Jajka zapiekane na boczku	Nagrzać piekarnik z funkcją grilla na średnią moc (środkowy program lub ok. 220 stopni C). Przygotować salsę pico de gallo: sparzyć i obrać pomidora, miąższ pokroić w kosteczkę pozbywając się soku i pestek. Dodać posiekaną cebulę oraz papryczkę i połowę posiekanej kolendry oraz opcjonalnie skropić limonką. Na patelnię lub naczynie do zapiekania wlać oliwę i ułożyć plasterki boczku. Podgrzewać na średnim ogniu przez ok. 3 minuty aż boczek podtopi się i zacznie rumienić. Wówczas delikatnie wbić jajka, posypać salsą pomidorową, doprawić solą morską i wstawić do piekarnika na ok. 3 minuty lub do czasu aż białka się zetną a żółtka pozostaną płynne. Podawać posypując resztą kolendry.	śniadanie	None
111	Fasolka szparagowa z pomidorami	Fasolkę opłukać, przyciąć końce, ugotować w osolonej wodzie (ok. 5 minut lub do czasu aż będzie miękka, ale nierozgotowana). Odcedzić. W gotującej się wodzie z fasolką sparzyć umyte pomidory, obrać je ze skórek, pokroić na kawałki odrzucając sok i pestki. Na dużej patelni rozgrzać oliwę i lekko podsmażyć obrany i pokrojony na plasterki czosnek. Włożyć przygotowane pomidory i smażyć na większym ogniu (bez mieszania) przez ok. 5 minut, aż pomidory odparują i zaczną się rozpadać. W międzyczasie doprawić solą, pieprzem, oregano oraz kilkoma liśćmi bazylii. Pomidory wyłożyć na fasolkę, posypać fetą. Łyżeczką wyłożyć TAPENADĘ lub posypać posiekanymi oliwkami. Udekorować listkami świeżej bazylii i podawać z bagietką.	kolacja	0
112	Makaron z pieczonymi pomidorami, mozzarellą i bazylią	Piekarnik nagrzać do 190 stopni C. Pomidory umyć, pokroić w nieco większą kostkę, włożyć do odpowiednio dużego naczynia żaroodpornego. Dodać obrany i pokrojony na cienkie plasterki czosnek a między pomidory wcisnąć połowę porwanych liści bazylii. Skropić oliwą, doprawić solą morską i pieprzem. Piec bez przykrycia przez ok. 20 minut. Na 2 - 3 minuty przed końcem posypać pokrojoną w kostkę mozzarellą. W międzyczasie ugotować makaron w osolonej wodzie. Odcedzić, wyłożyć do głębokich talerzy. Na wierzch wyłożyć pomidory wraz z sokami z pieczeni i mozzarellę. Posypać resztą bazylii, doprawić w razie potrzeby solą.	kolacja	None
113	Gumbo	Krewetki rozmrozić jeśli były mrożone, oczyścić i usunąć pancerze. Z chorizo zdjąć osłonkę, pokroić w plasterki i podsmażyć na małym ogniu do zrumienienia. Bulion zagotować. Przygotować warzywa: cebulę posiekać, paprykę i seler naciowy pokroić w kostkę, czosnek zetrzeć. Przygotować zasmażkę: w garnku roztopić masło, dodać mąkę i cały czas mieszając przez kilka minut podsmażać do uzyskania orzechowego koloru. Do zasmażki dodać wszystkie warzywa i dalej podsmażać na małym ogniu przez ok. 10 minut mieszając co jakiś czas. Gdy warzywa zmiękną dodać podsmażone chorizo wraz z wytopionym tłuszczem oraz wszystkie przyprawy, wymieszać. Wlać gorący bulion, dodać sos Worcesthershire i sok z cytryny, zagotować. Dodać krewetki i gotować na małym ogniu jeszcze przez ok. 3 minuty. Podawać z ryżem posypując posiekanym szczypiorkiem i natką pietruszki.	kolacja	None
114	Dal z soczewicy	Przygotować warzywa: czerwoną cebulę, batata i paprykę pokroić w kostkę, czosnek i imbir zetrzeć na małej tarce. Na dużej patelni (28 cm) rozgrzać olej i chwilę podsmażyć cebulę, następnie dodać batata oraz paprykę i podsmażyć mieszając ok. 5 min. Pod koniec dodać czosnek i imbir oraz wszystkie przyprawy. Soczewicę przepłukać na sitku i dodać na patelnię, wymieszać. Wlać bulion lub wodę, zagotować. Gotować 15 min pod przykryciem na małym ogniu. Dodać mleko kokosowe, wymieszać, zagotować i zdjąć z ognia. Podawać z ryżem posypując świeżą kolendrą.	kolacja	1
115	Pęczak smażony z batatami, papryką, jarmużem i fetą	Pęczak wsypać do garnka, wlać 1¼ szklanki bulionu lub osolonej wody, zagotować. Gotować pod przykryciem na minimalnym ogniu przez 25 minut (na ostatnie pięć minut na wierzch kaszy wsypać liście jarmużu i dalej gotować pod przykryciem). Na patelni na oleju podsmażyć (przez ok. 10 min) pokrojonego w małą kostkę batata, paprykę oraz posiekaną czerwoną cebulę. Pod koniec dodać starty czosnek oraz przyprawy (mieloną kurkumę, słodką paprykę i kmin rzymski). Do podsmażonych warzyw dodać ugotowaną kaszę i smażyć co chwilę mieszając przez ok. 2 minuty, doprawić solą i pieprzem. Odstawić z ognia, dodać posiekane chili, posypać fetą i skropić oliwą.	kolacja	None
116	Bigos	Suszone grzyby połamać, zalać szklanką ciepłej wody i odstawić do namoczenia. Przygotować duży garnek z grubym dnem oraz dużą patelnię. Boczek pokroić w kosteczkę. Całe mięso pokroić w niedużą kostkę. Na gorącą patelnię wlać 1 łyżkę oleju, włożyć boczek i co chwilę mieszając smażyć przez ok. 5 minut, przełożyć do garnka. Na patelnię wlać drugą łyżkę oleju i partiami obsmażać mięso, następnie przekładać je do garnka z boczkiem. Garnek z obsmażonym mięsem postawić na ogniu, wlać bulion (najlepiej gorący) i zagotować. Gotować pod przykryciem przez około 45 minut. Świeżą kapustę drobno poszatkować, pomijając głąba ze środka kapusty. Włożyć do garnka z mięsem i wymieszać. Przykryć i gotować przez około 1/2 godziny. Ciągle gotując bigos dodać grzyby wraz z wodą z moczenia, odciśnię kapustę kiszoną, posiekane śliwki oraz przyprawy. Dokładnie wymieszać i gotować przez około 1/2 godziny. Cebulę pokroić w kostkę, następnie zeszklić ją na patelni na 1 łyżce oleju. Przełożyć do garnka z mięsem. Kiełbasę obrać, pokroić w kostkę lub plasterki i podsmażyć na patelni, dodać do bigosu. Dodać koncentrat, dokładnie wymieszać, przykryć i gotować przez ok. 1 godzinę. Czasem zamieszać i sprawdzić czy bigos nie przywiera do dna. Doprawić pieprzem oraz w razie potrzeby solą.	kolacja	None
117	Placki z batatów na słodko	Batata obrać, pokroić na kawałki, upiec (20 minut w 190 st. C) i ostudzić. Odmierzyć 200 g i zmiksować na purée. W misce wymieszać purée z jogurtem naturalnym, jajkami, olejem kokosowym, cukrem, cukrem wanilinowym, cynamonem, gałką muszkatołową i skórką z pomarańczy. Przez sitko dodać mąkę wymieszaną z proszkiem do pieczenia oraz szczyptą soli. Wszystko wymieszać rózgą do połączenia się składników na gładką i jednolitą masę. Można też chwilę zmiksować na minimalnych obrotach. Rozgrzać patelnię i posmarować ją olejem. Nakładać po 2 łyżki ciasta na placka zachowując odstępy. Wyrównać powierzchnię nałożonego ciasta. Placki smażyć na niezbyt dużym ogniu, do czasu aż urosną i będą ładnie zrumienione (przez około 2,5 minuty). Przewrócić na drugą stronę i smażyć do zrumienienia, przez około 2 minuty. Przed smażeniem następnej partii patelnię wyczyścić ręcznikiem papierowym. Podawać z syropem klonowym, plasterkami banana i orzechami pekan.	śniadanie	None
118	Sałatka z winogronami i kurczakiem	Piekarnik nagrzać do 190 stopni C. Kurczaka umyć, osuszyć, odciąć kostki i chrząstki. Rozgrzać patelnię. Mięso doprawić solą i pieprzem i obsmażyć na maśle po 3 minuty z każdej strony. Następnie włożyć do naczynia żaroodpornego i piec bez przykrycia przez ok. 15 minut. Wyjąć naczynie z kurczakiem z piekarnika i wyłożyć mięso na talerz, przykryć folią i odstawić na 5 minut. Potem można już go pokroić. 2 łyżki soku z pieczeni połączyć za pomocą rózgi ze składnikami sosu: oliwą, miodem, sokiem z cytryny i zmielonym pieprzem. W salaterkach przekładać liście rukoli i sałaty składnikami sałatki: pokrojonym kurczakiem, połówkami winogron, pokrojonym w kostkę serem brie oraz lekko zrumienionymi na patelni orzechami włoskimi. Polać sosem. Można doprawić solą w razie potrzeby.	kolacja	None
119	Kanapka z szynką parmeńską, pomidorem, serem brie	Pieczywo przekroić wzdłuż na pół i posmarować masłem. Na jednej połówce ułożyć rukolę, następnie szynkę parmeńską oraz pokrojony na plasterki ser i pomidor. Doprawić solą i pieprzem. Kanapkę złożyć i opiec na chrupiąco w opiekaczu do kanapek. Podawać opcjonalnie z oliwą ekstra vergine oraz mini sałatką np. z listków roszponki i plasterków pomidora.	śniadanie	None
120	Kanapka z krewetkami i mango	Krewetki pozbawić pancerzy i ogonków, oczyścić, umyć i osuszyć. Obtoczyć w marynacie i zostawić na ok. pół godziny jeśli mamy czas. Mango i cebulę pokroić na cieniutkie plasterki. Krewetki podsmażyć krótko na patelni (po około 1 minucie z każdej strony). Pieczywo przekroić wzdłuż i posmarować słodkim sosem chili wymieszanym z majonezem. Na jednej połówce ułożyć listki rukoli, następnie plasterki mango i cebuli. Na wierzch dodać krewetki, opcjonalnie posypać świeżą kolendrą. Złożyć kanapkę i dla najlepszego efektu opiec w opiekaczu do kanapek.	śniadanie	None
121	Sałatka z winogronami i mozzarellą	Opłukaną i osuszoną sałatę z rukolą ułożyć w salaterkach. Dodać cienko posiekaną cebulę oraz umyte i osuszone winogrona pokrojone na połówki. Mozzarellę dobrze odsączyć i dodać do sałatki. Polać winegretem (wymieszać składniki) a następnie zagęszczonym octem balsamicznym. Nasiona słonecznika delikatnie zrumienić na suchej patelni i posypać nimi po sałatce.	kolacja	None
122	Leczo z batatami i chorizo	Do garnka wlać oliwę, dodać pokrojoną na półplasterki cebulę oraz pokrojony w kosteczkę czosnek. Wymieszać i zeszklić na umiarkowanym ogniu przez 1 - 2 minuty. Zdjąć cienką skórkę z kiełbasy chorizo i pokroić na półplasterki. Dodać do garnka, wymieszać i podsmażać przez ok. 2 - 3 minuty. Dodać obranego i pokrojonego w kostkę batata i wszystko wymieszać. Podsmażać przez ok. 2 - 3 minuty. Dodać pokrojoną w kostkę cuknię, przyprawy, doprawić solą i pieprzem oraz wlać bulion. Zagotować. Dodać pokrojoną w kostkę paprykę, delikatnie wymieszać i gotować pod lekko uchyloną pokrywą przez ok. 5 minut. W międzyczasie 1 raz zamieszać. Dodać pomidory (jeśli są w całości, z puszki - należy je posiekać). Dodać koncentrat pomidorowy, wymieszać i gotować przez ok. 5 minut.	kolacja	0
123	Sałatka z cukinią, fetą i pomidorami	Cukinię umyć, przyciąć na końcach, następnie pokroić w słupki lub plasterki. Obtoczyć w oliwie i zgrillować na patelni grillowej lub usmażyć na zwykłej patelni. Pod koniec doprawić solą, pieprzem. Na sam koniec wymieszać ze startym czosnkiem i suszonym oregano. Sałatę wyłożyć na półmisek, dodać pokrojonego pomidora (można go wcześniej sparzyć i obrać ze skórki). Posypać cienko pokrojoną cebulą. Dodać cukinię oraz posypać pokrojoną w kosteczkę fetą. Doprawić pieprzem oraz w razie potrzeby solą. Wymieszać składniki winegretu (np. w zamkniętym słoiczku energicznie nim potrząsając) i polać po sałatce.	kolacja	None
124	Cukinia zapiekana z fetą i pomidorami	Piekarnik nagrzać do 180 stopni C. Cukinię przepołowić, łyżeczką wydrążyć i usunąć nasiona. Cukinię (rozcięte miejsca) doprawić solą, pieprzem, posmarować startym czosnkiem i skropić oliwą. Ułożyć w naczyniu żaroodpornym rozcięciem do góry i wstawić do piekarnika na 10 minut. W międzyczasie sparzyć pomidora, obrać ze skórki i pokroić w kostkę. Miąższ przełożyć do miski odrzucając sok i pestki pomidora. Dodać drobno pokrojoną cebulę, pokrojoną w kosteczkę fetę, suszone oregano, sól, pieprz oraz chwilę roztrzepane widelcem jajka. Wymieszać i wyłożyć na cukinię. Wstawić do piekarnika i piec przez ok. 20 - 25 minut. Posypać płatkami chili lub drobno posiekaną papryczką. Udekorować listkami rukoli lub bazylii.	kolacja	None
125	Zapiekanka warzywna z batatem i cukinią	Piekarnik nagrzać do 190 stopni C. Batata obrać i pokroić w kostkę. Cukinię umyć i pokroić w nieco większą kostką. Cebulę obrać z zewnętrzych suchych łupin i pokroić na paseczki. Ząbki czosnku pozostawić w łupinkach. Warzywa doprawić pieprzem, oregano i pieprzem cayenne, następnie wymieszać z oliwą (nie solić na tym etapie, bo warzywa puszczą soki). Warzywa ułożyć na blaszce do pieczenia (ok. 20 x 30 cm) lub naczyniu żaroodpornym i piec przez 30 minut bez przykrycia. Następnie dodać pokrojonego w kostkę pomidora oraz kuleczki mozzarelli i piec jeszcze przez ok. 10 - 15 minut. Przed podaniem można warzywa posolić.	kolacja	0
126	Chłopski garnek z cukinią	Do szerokiego i dużego garnka (najlepiej z grubym dnem) wlać olej. Dodać obraną i pokrojoną w kosteczkę cebulę i chwilę ją poddusić. Następnie dodać pokrojony w kostkę boczek i mieszając co chwilę smażyć na umiarkowanym ogniu przez ok. 5 minut, aż cebula się zeszkli a boczek zacznie się rumienić. Dodać obrane i pokrojone w małą kostkę ziemniaki, wymieszać i chwilę razem podsmażać. Dodać pokrojoną w większą kostkę cukinię oraz pokrojoną na większe paski paprykę. Doprawić majerankiem, papryką oraz pieprzem cayenne. Wymieszać i chwilę razem podsmażać. Dodać pokrojoną na plasterki kiełbasę (w razie potrzeby można ją obrać). Zalać gorącym bulionem, przykryć i gotować przez ok. 10 minut, do czasu aż ziemniaki będą miękkie. Wlać przecier, wymieszać i gotować przez ok. 2 minuty.	kolacja	None
127	Sałatka z pomidorem, mozzarellą i boczkiem	Boczek pokroić w drobną kostkę i włożyć na patelnię. Podgrzewać na małym ogniu ok. 10 minut, aż się wytopi a następnie zrumieni. Przygotować sos: wszystkie składniki umieścić w małym słoiku, zakręcić i energicznie potrząsać aż zawartość utworzy jednolitą emulsję. Na talerzach rozłożyć umytą, osuszoną i pokrojoną na paski sałatę, dodać pokrojonego w kostkę pomidora i cienko pokrojoną cebulę. Dodać zrumieniony boczek oraz kulki mozzarelli. Polać sosem. Przed podaniem można delikatnie doprawić solą oraz pieprzem.	kolacja	None
128	Sałatka BLT	Boczek pokroić w drobną kostkę i włożyć na patelnię. Podgrzewać na małym ogniu ok. 10 minut, aż się wytopi a następnie zrumieni. Na talerzach rozłożyć umytą, osuszoną i pokrojoną na paski sałatę, dodać przepołowione pomidorki koktajlowe i pokrojoną w piórka cebulę. Doprawić solą. Dodać zrumieniony boczek, sałatkę można dodatkowo skropić oliwą z pierwszego tłoczenia. 	kolacja	-1
129	Hiszpański kociołek	Kiełbaskę chorizo obrać z cienkiej skórki i pokroić w kostkę. Włożyć do szerokiego rondla i na małym ogniu podsmażać przez ok. 3 minuty co chwilę mieszając. Dodać oliwę, obraną i pokrojoną w kosteczkę cebulę oraz obrany i pokrojony na plasterki czosnek. Smażyć na nieco większym ogniu przez ok. 5 minut, aż kiełbasa się wytopi a cebula zeszkli. Dodać pokrojoną w kostkę paprykę oraz cukinię. Doprawić solą oraz pieprzem, wymieszać i smażyć przez ok. 5 minut. Zwiększyć ogień, wlać bulion i po zagotowaniu gotować przez ok. 3 minuty. W międzyczasie dodać ciecierzycę (całą zawartość puszki) oraz oregano. Wlać przecier pomidorowy, wymieszać i gotować jeszcze przez ok. 3 minuty.	kolacja	None
130	Pieczone warzywa	Piekarnik nagrzać do 200 stopni C. Ziemniaka obrać i pokroić w ok. 2,5 cm kostkę. Batata obrać i pokroić w nieco większą kostkę, ok. 4 cm (bo szybciej się piecze). Papryki pokroić w ok. 2,5 cm kawałki, pozbywając się pestek. Cebulę obrać z zewnętrzych suchych łupin i pokroić na ósemki. Ząbki czosnku pozostawić w łupinkach. Warzywa doprawić pieprzem (ok. 1/2 łyżeczki) i wymieszać z oliwą. Nie solić, bo wówczas warzywa puszczą soki, poza tym ser będzie słonym dodatkiem. Warzywa ułożyć na blaszce do pieczenia (ok. 20 x 30 cm) lub naczyniu żaroodpornym i piec przez 45 minut bez przykrycia. Następnie rozłożyć ser pokrojony w kostkę i piec jeszcze przez ok. 10 minut.	kolacja	None
131	Chłopski garnek z ziemniakami	Do szerokiego garnka, najlepiej z grubym dnem, wlać oliwę lub olej. Dodać obraną i pokrojoną w kosteczkę cebulę, następnie dodać pokrojony w kostkę parzony boczek. Mieszając co chwilę smażyć na umiarkowanym ogniu przez ok. 7 minut, aż cebula się zeszkli a boczek zacznie się rumienić. W międzyczasie dodać pokrojoną na plasterki kiełbasę (w razie potrzeby można ją obrać). Dodać obrane i pokrojone w kostkę ziemniaki, paprykę w proszku i majeranek. Wszystko wymieszać a następnie zalać gorącym bulionem. Przykryć i gotować przez ok. 10 minut, do czasu aż ziemniaki będą miękkie. Dodać pokrojoną paprykę, wymieszać i gotować przez ok. 5 minut. Wlać przecier, doprawić solą w razie potrzeby i gotować przez ok. 3 minuty. Podawać z pieczywem.	kolacja	None
132	Kanapka z tuńczykiem i jajkiem	Jajko ugotować na półtwardo (9 minut od włożenia jajka z lodówki na gorącą wodę). Pieczywo opiec lekko w tosterze, przestudzić. Posmarować masłem. Ułożyć listki rukoli, kawałki tuńczyka i plasterki jajka. Polać musztardą i posypać piórkami cebuli. Doprawić solą i pieprzem.	śniadanie	-1
133	Krewetki w sosie po luizjańsku	Krewetki rozmrozić jeśli były zamrożone i oczyścić jeśli jest potrzeba. Na większej patelni na łyżce oleju zeszklić pokrojoną w kosteczkę cebulę. Dodać przeciśnięty przez praskę czosnek i podsmażać przez ok. pół minuty. Dodać 1 łyżkę masła, słodki sos chilli, sos worcestershire, bulion, sok z cytryny i cukier. Zagotować, następnie dodać przyprawy i gotować przez 2 minuty co chwilę mieszając drewnianą łyżką. Do sosu dodać krewetki i gotować przez ok. 1 minutę, doprawić szczyptą soli i pieprzem (przed posoleniem sprawdzić czy sos nie jest już wystarczająco słony). Przewrócić na drugą stronę i powtórzyć gotowanie przez 1 minutę. Dodać pozostałą łyżkę masła, roztopić i wymieszać. Posypać posiekaną natką pietruszki i podawać z pokrojoną bagietką.	kolacja	None
134	Krewetki z makaronem risini i brokułami	Krewetki rozmrozić jeśli były mrożone, opłukać i osuszyć, doprawić solą oraz pieprzem. Makaron wrzucić na osolony wrzątek i gotować zgodnie z instrukcją na opakowaniu. Na 3 minuty przed końcem dodać różyczki brokuła i gotować do końca przewidzianego czasu. Po ugotowaniu odcedzić na sitku. Na dużą patelnię włożyć masło i wlać oliwę, dodać starty lub przeciśnięty przez praskę czosnek i smażyć przez około 1 minutę. Dodać krewetki i smażyć przez około pół minuty z każdej strony. Skropić sokiem z cytryny oraz dodać posiekaną natkę pietruszki i płatki chili. Wymieszać i smażyć przez ok. 1 minutę. Na talerze wyłożyć makaron z brokułami oraz krewetki, opcjonalnie skropić sokiem z cytryny i posypać dodatkową natką.	kolacja	0
135	Kokosowy ryż z mango	Ryż dokładnie wypłukać kilkakrotnie zmieniając wodę, odsączyć. Zalać zimną wodą (1 szklanka), przykryć i gotować na małym ogniu przez ok. 10 minut. Odstawić z ognia i zostawić pod przykryciem na ok. 10 - 15 minut, aby ryż całkowicie wchłonął wodę. Mleko kokosowe zagotować w garnku z dodatkiem cukru i soli. 3/4 mleka wlać do ryżu i wymieszać. Resztę wymieszać z mąką ziemniaczaną (uprzednio rozprowadzić ją w 2 - 3 łyżkach zimnej wody) i zagotować. Otrzymaną polewę zachować do polania ryżu. Mango umyć, obrać i pokroić. Ułożyć na talerzych i skropić sokiem z limonki. Obok wyłożyć ryż (np. za pomocą filiżanki), polać sosem z mleka kokosowego i posypać sezamem. Udekorować listkami mięty.	śniadanie	None
136	Pieczone bataty z hummusem i pesto kolendrowym	Przygotować hummus (można kupić gotowy lub zrobić domowy). Piekarnik nagrzać do 190 stopni C. Bataty umyć i pokroić wzdłuż na łódeczki. Doprawić je solą, pieprzem oraz przyprawami (kolendrą, kminem, papryką). Wymieszać z oliwą i ułożyć w naczyniu żaroodpornym lub na blaszce do pieczenia. Wstawić do piekarnika i piec przez ok. 30 - 35 minut (lub do miękkości). W międzyczasie przygotować pesto kolendrowe miksując w rozdrabniaczu wszystkie składniki. Bataty podawać z hummusem i pesto. Można udekorować listkami kolendry.	kolacja	None
137	Pieczone krewetki z masłem i czosnkiem	Krewetki rozmrozić jeśli były mrożone. Opłukać i dokładnie osuszyć. Doprawić solą oraz pieprzem i ułożyć w większym naczyniu żaroodpornym. Piekarnik nagrzać do 180 stopni C. Do rondelka włożyć masło, dodać starty lub przeciśnięty przez praskę czosnek i zagotować, następnie gotować jeszcze przez około minutę. Odstawić z ognia, dodać sok z cytryny oraz posiekaną natkę pietruszki. Wymieszać i polać po krewetkach. Dokładnie wymieszać zawartość naczynia i posypać płatkami chili. Tak przygotowane danie można od razu zapiekać lub odstawić do zamarynowania. Wstawić do piekarnika i piec bez przykrycia przez ok. 10 minut (surowe większe krewetki) lub 8 minut (podgotowane, mniejsze). Podawać z pieczywem (np. bagietka, ciabatta).	kolacja	0
138	Pieczone frytki z warzyw	Wszystkie warzywa oprócz cukinii obrać. Pokroić w słupki (cukinię również). Układać na blaszce z wyposażenia piekarnika wyłożonej papierem do pieczenia. Posypać solą, pieprzem, oregano i przyprawami. Za pomocą pędzelka posmarować z wierzchu oliwą. Wstawić do piekarnika nagrzanego do 185 stopni C (najlepiej z termoobiegiem) i piec przez 30 minut. W trakcjie pieczenia można 1 - 2 razy uchylić piekarnik aby pozbyć się pary. Następnie delikatnie przewrócić warzywa (np. drewnianą łopatką) i piec przez kolejne 15 minut. Wymieszać składniki sosu. Warzywa skropić sosem i opcjonalnie posypać płatkami chili.	kolacja	None
139	Kanapka z awokado, jajkiem i rzeżuchą	Jajka ugotować na twardo, obrać ze skorupek, pokroić na plasterki. Chleb opiec w tosterze, ostudzić, posmarować masłem. Awokado umyć, przekroić wzdłuż na 4 części, usunąć pestkę, obrać ze skórki. Miąższ pokroić na plasterki, ułożyć na pieczywie. Dodać jajka, opcjonalnie plasterki ogórka, majonez i rzeżuchę, doprawić solą i pieprzem.	śniadanie	None
140	Placek z cukini	Cukinie umyć, odkroić końce. Zetrzeć na tarce o dużych oczkach razem z obraną cebulą. Doprawić solą, wymieszać i zostawić na sitku na ok. 15 minut, następnie dokładnie odcisnąć z nadmiaru soku. Włożyć do większej miski. Piekarnik nagrzać do 190 stopni C. Do miski z cukinią i cebulą dodać starte ząbki czosnku, bułkę tartą, jajka, tarty ser, parmezan, posiekany szczypiorek i oliwę. Doprawić solą, pieprzem oraz gałką muszkatołową, wymieszać. Wyłożyć do niedużej formy (np. 18 x 23 cm) wyścielonej papierem do pieczenia i piec przez ok. 30 minut.	kolacja	None
141	Sałatka ryżowa z ananasem i kukurydzą	Ryż (i kukurydzę jeśli używamy świeżej) ugotować w lekko osolonej wodzie (może być w tym samym garnku). Ryż wyłożyć na większy talerz i rozprowadzić aby się przestudził. Obkroić ziarna kukurydzy z kolby. Włożyć do salaterki razem z ryżem. Ananasa i ogórka obrać i pokroić w małą kostkę. Dodać do salaterki, doprawić szczyptą soli. Dodać sok z limonki i syrop klonowy. Dodać listki kolendry i wymieszać.	kolacja	None
142	Placek owsiany z jabłkami	Piekarnik nagrzać do 180 stopni C. Jogurt i jajka wyjąć wcześniej z lodówki lub ocieplić. Jabłko obrać i pokroić w kostkę. Wszystkie składniki oprócz orzechów włoskich rozdrodnić w melakserze, blenderze lub rozdrabniaczu. Wyłożyć do małej blaszki do pieczenia (18 x 24 cm) wyłożonej papierem do pieczenia, wyrównać powierzchnię i posypać orzechami włoskimi. Wstawić do piekarnika i piec przez ok. 20 - 25 minut. Kroić na porcje po ostudzeniu.	śniadanie	None
143	Pieczona owsianka brownie	Piekarnik nagrzać do 180 stopni C. Płatki owsiane wsypać do foremek żaroodpornych (tak aby sięgały nie więcej niż do ich połowy) - można użyć kilku kokilek lub jednej formy. Mleko podgrzać prawie do zagotowania z dodatkiem kakao, cukru, syropu lub miodu, cynamonu i masła orzechowego. W międzyczasie wymieszać składniki. Mlekiem zalać płatki w foremkach, zostawiając ok. 1 - 2 cm na dodatki. Do naczynek dodać drobniej posiekaną czekoladę a następnie maliny. Wstawić do piekarnika na ok. 20 - 25 minut.	śniadanie	None
144	Pieczona owsianka	Piekarnik nagrzać do 190 stopni C. Płatki owsiane wsypać do niedużego naczynia żaroodpornego lub 2 - 4 odpowiednio mniejszych, tak aby sięgały nie więcej niż do połowy naczynia lub naczynek. Mleko podgrzać prawie do zagotowania, dodać miód lub syrop oraz rodzynki, zalać tym płatki. Posypać cynamonem oraz pokrojonym w kosteczkę jabłkiem. Jabłka posypać cukrem. Wstawić do piekarnika na 20 - 25 minut. Wyjąć z piekarnika i skropić sokiem z cytryny lub pomarańczy. Można podawać z jogurtem.	śniadanie	None
145	Owsiane muffiny z malinami i białą czekoladą	Piekarnik nagrzać do 180 stopni C. Wszystkie składniki oprócz czekolady oraz owoców zmiksować w blenderze stojącym lub blenderem ręcznym (tzw. żyrafą). Wymieszać z owocami (troszkę zostawić na wierzch) i nałożyć do 4 foremek żaroodpornych o pojemności min. 200 ml (jeśli mamy mniejsze foremki należy użyć ich więcej i piec troszkę krócej). Wierzch posypać resztą owoców i kawałeczkami czekolady. Piec przez ok. 20 minut.	śniadanie	None
146	Pudding chia	Nasiona chia zalać mlekiem (lekko podgrzanym jeśli chcemy aby pudding był szybciej gotowy), dodać cukier i dokładnie wymieszać (należy mieszać energicznie przez pierwsze kilka minut, wówczas znikną grudki). Wstawić do lodówki na około 1 - 2 godziny, a najlepiej na całą noc. Od czasu do czasu zamieszać, szczególnie w początkowej fazie namaczania. Im chia dłużej namaka tym bardziej pęcznieje. Zgęstniały deser przełożyć do dwóch pucharków lub szklanek i dodać świeże owoce.	śniadanie	None
147	Roladki z tortilli z pastą jajeczną i awokado	Jajka ugotować na twardo, obrać ze skorupek, posiekać w kosteczkę, włożyć do miski. Awokado pokroić na ćwiartki, usunąć pestkę, miąższ pokroić w kosteczkę, skropić sokiem z cytryny i przełożyć do miski z jajkami. Dodać przeciśnięty przez praskę czosnkek, majonez, ser żółty (jeśli go używamy), doprawić solą oraz pieprzem. Dodać oliwę i listki rzeżuchy lub szczypiorek, wymieszać. Otrzymaną pastę rozsmarować na 2 tortillach i zwinąć roladki, następnie pokroić na ok. 2 cm kawałki, ułożyć na półmisku i udekorować rzeżuchą lub szczypiorkiem.	śniadanie	None
148	Jaglanka z pekanami i syropem klonowym	Kaszę jaglaną wsypać do garnka, wypłukać 2 razy zmieniając wodę. Wylać wodę z płukania, wlać mleko, wymieszać i zagotować pod przykryciem. Ustawić garnek na najmniejszym palniku, zmniejszyć ogień do minimum i gotować pod przykryciem przez ok. 12 minut. Ugotowaną kaszę jaglaną wyłożyć do miseczki, dodać posiekane orzechy pekan i polać syropem klonowym.	śniadanie	None
149	Pieczony naleśnik z truskawkami	Piekarnik nagrzać do 220 stopni C. Sklarować masło (podgrzać w rondelku, zebrać i usunąć pianę). Do blendera (stojącego, z kielichem) wbić jajka, dodać mleko, mąkę oraz cukier. Na palniku postawić żaroodporną patelnię typu skillet lub inną patelnię, którą można wkładać do piekarnika (średnica ok. 20 cm). Można też użyć naczynia żaroodpornego lub blaszki do pieczenia - zamiast na ogniu podgrzewamy ją wówczas w piekarniku. Patelnię rozgrzać na średnim ogniu i rozprowadzić po niej 2 łyżki klarowanego masła. Jeśli nagrzewamy naczynie w piekarniku - posmarować dno masłem. Mieszankę składników z blendera krótko zmiksować (4 sekundy) na jednolitą masę i wlać na patelnię lub do naczynia w piekarniku. Piec bez przykrycia przez ok. 20 minut, aż naleśnik miejscami urośnie i będzie dobrze zrumieniony i chrupiący. W międzyczasie przygotować truskawki (umyć, pokroić). Wyjąć naczenie z piekarnika, wyłożyć owoce i posypać cukrem pudrem. Miejscami wyłożyć serek homogenizowany, pokroić na porcje	śniadanie	None
150	Malinowy budyń jaglany	Do sitka wsypać kaszę jaglaną i wypłukać pod bieżącą wodą. Włożyć do rondelka, wlać mleko i zagotować pod przykryciem. Zmniejszyć ogień do minimum i gotować 15 minut nie otwierając garnka. Ugotowaną kaszę zmiksować w blenderze (stojącym, kielichowym) na gładki mus z dodatkiem (rozmrożonych) malin oraz syropu malinowego. Jeśli budyń jest za gęsty można dodać więcej mleka. Podawać z dodatkowymi malinami i/lub syropem malinowym.	śniadani	None
